---
layout: "page.njk"
title: "Pangangalagang pangkalusugan at saklaw"
meta: "Mga sagot tungkol sa pangangalagang pangkalusugan at insurance sa kalusugan para sa coronavirus \/ COVID-19 sa California, kasama ang mga gastos sa pagsusuri at paggamot, naka-waive na bayarin, mask, at pinakabagong pandaigdigang pananaliksik."
author: "State of California"
publishdate: "2021-01-05T19:29:29Z"
tags: ["translate"]
addtositemap: true
---

<p class="emphasized">Ang pangangalagang pangkalusugan — kasama ang kinakailangang pagsusuri para sa coronavirus — ay dapat abot-kaya sa lahat ng Californian.</p>



<p>Sa page na ito, makikita mo ang sumusunod:</p>



<ul><li><strong><a href="#COVID-19-coverage-for-all-Californians">Saklaw sa COVID-19 para sa lahat ng Californian</a></strong></li><li><strong><a href="#Pandemic-crisis-care-in-hospitals">Pangangalaga sa mga ospital sa panahon ng krisis dahil sa pandemya</a></strong></li><li><strong><a href="#Questions-and-answers">Mga tanong at sagot</a></strong></li></ul>



<h2 id="COVID-19-coverage-for-all-Californians">Saklaw sa COVID-19 para sa lahat ng Californian</h2>



<p>Kung mayroon kang <a href="https://covid19.ca.gov/symptoms-and-risks/#top">mga sintomas ng COVID-19</a>, o kung sa palagay mo ay nalantad ka rito, libre ang pagsusuri para sa iyo. Sa lahat ng iba pang sitwasyon, posibleng mayroon kang co-pay.</p>



<div style="display:none;" class="js-qa js-qa-question">Maaari ba akong makakuha ng libreng pagsusuri o paggamot para sa COVID-19 kahit isa akong senior na mahigit 65 taong gulang na, may kapansanan, walang insurance, o hindi dokumentadong immigrant?</div>



<p>Nagbibigay ang Medicare at Medicare Advantage Plan ng mga libreng <a href="https://www.medicare.gov/coverage/coronavirus-disease-2019-covid-19-tests">diagnostic</a> at <a href="https://www.medicare.gov/coverage/coronavirus-disease-2019-covid-19-antibody-test">antibody test</a>.para sa COVID-19. <a href="https://www.hrsa.gov/CovidUninsuredClaim">Pamahalaan ang magbabayad</a> para sa kinakailangang pagtatasa, pagsusuri, at paggamot para sa COVID-19 ng mga taong walang insurance.</p>



<p>Kung wala kang saklaw sa pangangalagang pangkalusugan o nawalan ka nito kamakailan, puwede kang magkaroon ng saklaw. Tingnan ang <a href="http://files.covid19.ca.gov/pdf/CoverageOptionsFactSheet.pdf">Factsheet sa Mga Opsyon sa Saklaw sa Pangangalagang Pangkalusugan (Health Care Coverage Options Factsheet) (PDF)</a> para malaman kung paano.</p>



<p>Available din ang mga lokal na <a href="https://findahealthcenter.hrsa.gov/">﻿sentro ng kalusugan sa komunidad</a> para sa mga walang insurance. <a href="https://bphc.hrsa.gov/about/what-is-a-health-center/index.html">Nagbibigay ang mga sentro</a> na ito ng mga komprehensibong pangunahing serbisyo at serbisyong pang-iwas sa sakit para sa mga populasyong hindi sapat na napaglilingkuran at madaling mahawahan ng sakit.</p>



<h2 id="Pandemic-crisis-care-in-hospitals">Pangangalaga sa mga ospital sa panahon ng krisis dahil sa pandemya</h2>



<p>Nakakaranas ang California ng matinding pagtaas sa bilang ng mga kaso ng COVID-19 na hindi pa nangyayari noon, na siyang nakakaapekto sa mga tauhan at iba pang resource ng ospital. Ang Departamento ng Pampublikong Kalusugan ng California (California Departament of Public Health, CDPH) ay may mga ibinalangkas na hakbang na puwedeng gawin ng lahat ng ospital para maging handa ang sistema sa paghahatid ng pangangalagang pangkalusugan ng California. Magbasa pa sa <a href="https://www.cdph.ca.gov/Programs/CHCQ/LCP/Pages/AFL-20-91.aspx">Mga Alituntunin ng California para sa Tuluy-tuloy na Pangangalaga sa Panahon ng Krisis</a>.</p>



<h2 class="mt-5" id="Questions-and-answers">Mga tanong at sagot</h2>



<h3 class="mt-4">Insurance at gastusin</h3>



<h4 class="wp-accordion">Paano kung wala akong insurance sa kalusugan at kailangan ko ng diagnosis, pagpapasuri, o paggamot para sa COVID-19?</h4>



<p class="wp-accordion-content">Ang gastos sa kinakailangang diagnosis, pagpapasuri, at pagpapagamot para sa COVID-19 para sa walang insurance ﻿ay﻿ babayaran ng <a href="https://www.hrsa.gov/CovidUninsuredClaim">gobyerno</a>. Tingnan ang iyong mga sintomas gamit ang <a href="https://www.cdc.gov/coronavirus/2019-ncov/symptoms-testing/symptoms.html?CDC_AA_refVal=https%3A%2F%2Fwww.cdc.gov%2Fcoronavirus%2F2019-ncov%2Fsymptoms-testing%2Findex.html">Symptom Screener</a> o sa pamamagitan ng pakikipag-usap sa iyong doktor. Libre din ang medikal na kinakailangang <a href="https://covid19.ca.gov/testing-and-treatment/">pagsusuri</a> sa pamamagitan ng Project Baseline ng Verily o OptumServe</p>



<h4 class="wp-accordion">Kailangan bang saklawin ng aking planong pangkalusugan ang aking pagsusuri sa COVID-19?</h4>



<p class="wp-accordion-content">Oo, kung ikaw ay:</p>



<ul class="wp-accordion-content"><li>May mga sintomas ng COVID-19,</li><li>Nalantad sa isang taong may COVID-19, o</li><li>Medikal na kinakailangan ang pagsusuri para sa iyong sitwasyon. </li></ul>



<p class="wp-accordion-content">Kung mayroon kang mga sintomas ng COVID-19 o kung sa palagay mo ay nalantad ka rito, alinsunod sa pederal na batas, puwede kang magpasuri kahit saan at dapat itong bayaran ng iyong planong pangkalusugan.</p>



<p class="wp-accordion-content">Kung isa kang <a href="https://www.dmhc.ca.gov/Portals/0/Docs/DO/DMHC-FAQForHealthCoverageOfCOVID-19Testing.pdf">mahalagang manggagawa</a>, dapat saklawin ng iyong planong pangkalusugan ang iyong pagsusuri para sa COVID-19. Pero dapat kang makipag-ugnayan sa iyong planong pangkalusugan bago ka magpasuri. </p>



<p class="wp-accordion-content">Kung wala sa mga bagay na ito ang totoo at gusto mo pa ring magpasuri, makipag-ugnayan sa iyong planong pangkalusugan o provider sa pangangalagang pangkalusugan.</p>



<p class="wp-accordion-content">Bilang unang hakbang, puwede mong suriin ang iyong mga sintomas gamit ang <a href="https://www.cdc.gov/coronavirus/2019-ncov/symptoms-testing/symptoms.html?CDC_AA_refVal=https%3A%2F%2Fwww.cdc.gov%2Fcoronavirus%2F2019-ncov%2Fsymptoms-testing%2Findex.html">Symptom Screener</a> o sa pamamagitan ng pakikipag-ugnayan sa iyong doktor.</p>



<h4 class="wp-accordion">Gaano ako katagal dapat maghintay para makapagpasuri para sa coronavirus? </h4>



<p class="wp-accordion-content">Ang tagal ng iyong paghihintay ay<strong> </strong>depende sa kung bakit ka nagpapasuri. </p>



<p class="wp-accordion-content"><strong>Kung may mga sintomas ka ng COVID-19 o sa palagay mo ay nalantad ka,</strong> alinsunod sa pederal na batas, puwede kang pumunta kaagad sa anumang site sa pagsusuri. Maghanap ng site sa pagsusuri sa aming <a href="https://covid19.ca.gov/testing-and-treatment/#top">page na Pagpapasuri,</a> o tumawag sa iyong planong pangkalusugan para sa isang available na lokasyon sa pagpapasuri.</p>



<p class="wp-accordion-content"><strong>Kung isa kang <a href="https://www.dmhc.ca.gov/Portals/0/Docs/DO/DMHC-FAQForHealthCoverageOfCOVID-19Testing.pdf">mahalagang manggagawa</a>, </strong>dapat kang alukin ng iyong planong pangkalusugan ng appointment sa pagpapasuri sa loob ng 48 oras. Ang site ng pagpapasuri ay dapat nasa loob ng 15 milya o 30 minuto mula sa iyong tirahan o trabaho. Kung hindi makahanap ang iyong planong pangkalusugan ng available na appointment sa oras at distansyang iyon, puwede kang pumunta sa anumang available na site sa pagpapasuri. Ang iyong planong pangkalusugan ang magbabayad para sa pagsusuri. </p>



<p class="wp-accordion-content"><strong>Kung wala sa mga kaso sa itaas ang totoo,</strong> puwede pa ring magpasya ang iyong provider na ang isang pagsusuri sa COVID-19 ay medikal na kinakailangan para sa iyo. Sa ganitong kaso, dapat kang alukin ng iyong planong pangkalusugan ng appointment sa pagpapasuri sa loob ng 96 na oras. Ang site ng pagpapasuri ay dapat nasa loob ng 15 milya o 30 minuto mula sa iyong tirahan o trabaho. Kung hindi makahanap ang iyong planong pangkalusugan ng available na appointment sa oras at distansyang iyon, puwede kang pumunta sa anumang available na site sa pagpapasuri.</p>



<h4 class="wp-accordion">Ang aking saklaw sa pangangalagang pangkalusugan ay sa pamamagitan ng aking employer, na may “self-insured” na plano. Nalalapat ba sa akin ang mga regulasyon ng Departamento ng Pinapangasiwaang Pangangalagang Pangkalusugan ng California (California Department of Managed Health Care, DMHC)?</h4>



<p class="wp-accordion-content">Ang mga self-insured na plano ay pinapangasiwaan ng pederal na pamahalaan, at hindi ng estado. Kung mayroon kang mga sintomas ng COVID-19 o nalantad ka sa isang taong may mga sintomas, alinsunod sa pederal na batas, dapat saklawin ng iyong self-insured plan ang iyong pagsusuri. Sa lahat ng iba pang sitwasyon, dapat kang makipag-usap sa self-insured na plano ng iyong employer para malaman kung sasaklawin nila ang pagsusuri sa COVID-19.</p>



<h4 class="wp-accordion">Paano malalaman ng aking planong pangkalusugan na isa akong mahalagang manggagawa?</h4>



<p class="wp-accordion-content">Puwede kang tanungin ng iyong planong pangkalusugan tungkol sa bakit mo gusto ng pagsusuri sa COVID-19 at tungkol sa uri ng iyong trabaho. Tumutulong ito sa kanila na tukuyin kung medikal na kinakailangan para sa iyo ang pagsusuri sa COVID-19.</p>



<p class="wp-accordion-content">Pero hindi sila puwedeng humingi sa iyo ng karagdagang dokumentasyon o patunay tungkol sa status ng iyong trabaho. Halimbawa, hindi nila puwedeng hilingin sa iyong magbigay ng nakasulat na patunay tungkol sa kung saan ka nagtatrabaho o sa mga kundisyon sa iyong trabaho.</p>



<h4 class="wp-accordion">Ako ay may pag-alala o reklamo sa pagkuha ng pangangalaga para sa COVID-19 sa ilalim ng aking insurance sa kalusugan. Ano ang maaari kong gawin?</h4>



<p class="wp-accordion-content">Kung hindi ka mabigyan ng access sa pangangalaga, o hindi ka dapat nasingil, mag-follow up sa iyong planong pangkalusugan. Tawagan ang numero ng teleponon ng miyembro, na nakalista sa iyong card sa pangangalagang pangkalusugan. Kung hindi nila maaayos ang problema, tumawag sa Help Center ng <a href="http://www.dmhc.ca.gov/?referral=healthhelp.ca.gov">Departamento ng Pinamamahalaang Pangangalaga ng California (California Department of Managed Health Care, DMHC)</a> sa <a href="tel:888-466-2219">1-888-466-2219</a>.</p>



<h4 class="wp-accordion">Sinasaklaw ba ng Medicare o Medicare Advantage Plan ang mga pagpapasuri para sa coronavirus o pagpapasuri para sa coronavirus antibody?</h4>



<p class="wp-accordion-content">Oo. Sinasaklaw ng <a href="https://www.medicare.gov/medicare-coronavirus">Medicare</a> at <a href="https://www.medicare.gov/sign-up-change-plans/types-of-medicare-health-plans/medicare-advantage-plans">Medicare Advantage Plans</a> ang <a href="https://www.medicare.gov/coverage/coronavirus-disease-2019-covid-19-tests">diagnostic</a> at <a href="https://www.medicare.gov/coverage/coronavirus-disease-2019-covid-19-antibody-test">antibody test</a>, nang walang gastos mula sa sariling bulsa.</p>



<h4 class="wp-accordion">Puwede ba akong gumamit ng telehealth kung mayroon akong Medicare?</h4>



<p class="wp-accordion-content">Oo. Pinalawak ng Medicare ang <a href="https://www.medicare.gov/coverage/telehealth">mga serbisyo nito sa telehealth </a>para makatugon sa emergency sa pampublikong kalusugan. Puwede mo nang gamitin ang iyong smart phone, video chat, o online portal mula sa bahay para makipag-ugnayan sa iba't ibang provider, gaya ng mga doktor, nurse practitioner, clinical psychologist, lisensyadong clinical social worker, physical therapist, occupational therapist, at speech language pathologist. Kung mayroon kang orihinal na Medicare, puwede kang makakuha ng maraming serbisyo nang libre sa pamamagitan ng <a href="https://covid19.ca.gov/telehealth/">telehealth</a>. Kasama rito ang mga karaniwang pagbisita sa opisina, pagpapayo sa kalusugan ng pag-iisip, at pang-iwas na screening para sa kalusugan.</p>



<p class="wp-accordion-content">Kung mayroon kang <a href="https://www.medicare.gov/sign-up-change-plans/types-of-medicare-health-plans/medicare-advantage-plans">Medicare Advantage Plan</a>, makukuha mo ang mga parehong benepisyong ito. Maraming plano ang nag-aalok ng higit pang <a href="https://covid19.ca.gov/telehealth/">telehealth</a> at iba pang benepisyo, tulad ng pag-deliver ng pagkain o medikal na pagbiyahe. Makipag-ugnayan sa iyong plano tungkol sa pagkakasaklaw at mga gastusin.</p>



<h4 class="wp-accordion">Wala akong insurance at na-diagnose akong may COVID-19. Anong pagsusuri at mga paggamot para sa akin ang binabayaran ng pederal na pamahalaan?</h4>



<p class="wp-accordion-content">Nasasaklaw ang mga sumusunod na serbisyo:</p>



<ul class="wp-accordion-content"><li>Pangongolekta ng specimen, diagnostic, at antibody na pagsusuri</li><li>Mga pagbisita na nauugnay sa pagsusuri, kasama ang mga sumusunod na setting: <ul><li>Opisina </li><li>Agarang pangangalaga </li><li>Emergency room, o </li><li>Telehealth</li></ul></li><li>Paggamot, kasama ang:<ul><li>Pagbisita sa opisina</li><li><a href="https://covid19.ca.gov/telehealth/#top">Telehealth</a></li><li>Emergency room </li><li>Inpatient </li><li>Outpatient/obserbasyon </li><li>Pasilidad sa sanay na pangangalaga </li><li>Pangmatagalang acute na pangangalaga (long-term acute care, LTAC) </li><li>Acute inpatient na rehabilitasyon </li><li>Pangangalaga sa bahay </li><li>Matibay na Medikal na Kagamitan (Durable Medical Equipment, DME), tulad ng oxygen at ventilator</li><li>Emergency ambulance na transportasyon </li><li>Hindi emergent na paglipat sa pasyente sa pamamagitan ng ambulansya</li><li>Mga paggamot na nilisensyahan, pinahintulutan, o naaprubahan ng FDA</li><li>Mga bakunang nilisensyahan o pinahintulutan ng FDA, kasama ang mga bayarin sa pagbibigay</li></ul></li></ul>



<p class="wp-accordion-content">Ang mga serbisyong hindi sinasaklaw ng tradisyonal na Medicare ay hindi sasaklawin ng mga reimbursement ng claim para sa COVID-19 sa mga provider ng pangangalagang pangkalusugan at pasilidad para sa pagsusuri, paggamot, at pagbibigay ng bakuna para sa mga walang insurance.</p>



<p class="wp-accordion-content">Bukod pa riyan, hindi kasama ang mga sumusunod na serbisyo:</p>



<ul class="wp-accordion-content"><li>Ang anumang paggagamot nang walang pangunahing diagnosis ng COVID-19, maliban sa pagbubuntis</li><li>Mga serbisyo ng hospisyo</li><li>Mga inireresetang gamot sa outpatient</li></ul>



<p class="wp-accordion-content">Para sa higit pang detalye, tingnan ang <a href="https://www.hrsa.gov/CovidUninsuredClaim">website ng HRSA</a> at ang kanilang <a href="https://www.hrsa.gov/coviduninsuredclaim/frequently-asked-questions">mga madalas itanong</a>.</p>



<h4 class="wp-accordion">Nagbibigay ba ang Medi-Cal ng libreng diagnosis, pagsusuri, at paggamot para sa COVID-19 sa mga walang insurance?</h4>



<p class="wp-accordion-content">Oo. <a href="https://www.dhcs.ca.gov/services/medi-cal/eligibility/Pages/COVID-19-Presumptive-Eligibility-Program.aspx#:~:text=Presumptive%20Eligibility%20(PE)%20for%20COVID,associated%20office%2C%20clinic%2C%20or%20emergency">Available ang Medi-Cal</a> sa mga walang insurance o sa mga taong hindi nasasaklawan ng insurance ang diagnosis, pagsusuri, at paggamot para sa COVID-19. Ang diagnosis, pagsusuri, at paggamot para sa COVID-19 ay mga pang-emergency na serbisyo. Kaya naman magagawa ng lahat ng benepisyaryo ng Medi-Cal, anuman ang kanilang saklaw sa ilalim ng Medi-Cal o ang kanilang status sa immigration, na sumailalim sa lahat ng medikal na kinakailangang pagsusuri, serbisyong nauugnay sa pagsusuri, at serbisyo sa paggamot nang walang bayad, na puwedeng kabilangan ng mga inpatient o outpatient na serbisyong nauugnay sa diagnosis ng COVID-19.</p>



<h4 class="wp-accordion">Malapit nang mag-expire ang aking pagiging kwalipikado sa Medi-Cal. Kailangan ko na ba itong i-renew ngayon?</h4>



<p class="wp-accordion-content"><strong>Hindi.</strong> <a href="https://www.dhcs.ca.gov/services/medi-cal/eligibility/letters/Documents/I20-14.pdf">Nagbigay ng tagubilin ang DHCS sa mga county</a> na i-freeze ang mga muling pagsasaalang-alang sa pagiging kwalipikado sa Medi-Cal para sa panahon ng pampublikong emergency sa kalusugan dahil sa COVID-19.</p>



<h4 class="wp-accordion">Wala akong insurance sa kalusugan at/o regular na doktor. Paano ako mabilisang makakatanggap ng medikal na payo?</h4>



<p class="wp-accordion-content">Tumawag sa Medi-Nurse. Ang Medi-Nurse ay isang <a href="https://www.dhcs.ca.gov/Pages/DHCS-COVID%E2%80%9119-Medi-Nurse-Line.aspx">libreng 24/7 na linya para sa pagpapayo ng nurse</a> na available sa <a href="tel:877-409-9052">1-877-409-9052</a>. Puwede kang direktang makipag-usap sa isang propesyonal sa pangangalagang pangkalusugan tungkol sa iyong mga sintomas, humingi ng payo para sa pagsusuri at paggamot sa iyong lugar, o tanungin kung paano mag-apply para sa insurance sa kalusugan.</p>



<h3 class="mt-4">Impormasyon para sa malusog na pamumuhay</h3>



<h4 class="wp-accordion">Kinakabahan o ninenerbyos ako. Ano ang maaari kong gawin?</h4>



<p class="wp-accordion-content">Hindi ka nag-iisa. Naglabas ang Pangkalahatang Surgeon ng California (California Surgeon General) ng <a href="https://covid19.ca.gov/manage-stress-for-health/#top">dalawang playbook para sa pamamahala ng stress</a> at mga tip para sa mga tagapag-alaga at mga bata. Kung nararamdaman mong kailangan mong makipag-usap sa iba o gusto mo ng emosyonal sa suporta, tingnan ang <a href="https://covid19.ca.gov/resources-for-emotional-support-and-well-being/#top">listahan ng mga mapagkukunan</a> na ito.</p>



<h4 class="wp-accordion">Paano kung kailangan kong bumisita sa tagapagkaloob ng pangangalaga sa kalusugan?</h4>



<p class="wp-accordion-content">Kung mayroon kang <a href="https://covid19.ca.gov/symptoms-and-risks/#top">mga sintomas ng coronavirus</a>, makipag-ugnayan sa iyong doktor sa pamamagitan ng <a href="https://covid19.ca.gov/telehealth/">telehealth</a> o gamitin ang <a href="https://www.cdc.gov/coronavirus/2019-ncov/symptoms-testing/symptoms.html?CDC_AA_refVal=https%3A%2F%2Fwww.cdc.gov%2Fcoronavirus%2F2019-ncov%2Fsymptoms-testing%2Findex.html">Symptom Screener</a>.</p>



<p class="wp-accordion-content">Kung may iba ka pang sakit o malubhang kundisyon, gamitin ang <a href="https://covid19.ca.gov/telehealth/">telehealth</a> upang makatanggap ng pangangalaga sa bahay.</p>



<p class="wp-accordion-content">Kung kailangan mong pumunta sa ospital, tumawag nang maaga upang mapaghandaan nila ang iyong pagdating. Kung tatawag ka sa <a href="tel:911">911</a>, sabihin sa operator ang iyong mga sintomas para mapaghandaan ng provider ng ambulansya na ligtas kang gamutin.</p>



<h4 class="wp-accordion">Paano ang mga regular, opsyonal, o hindi kinakailangan kaagad na medikal o dental na appointment?</h4>



<p class="wp-accordion-content">Puwedeng magsagawa ng mga hindi pang-emergency na operasyon, tulad ng pagpapalit ng organ at pag-aalis ng tumor. Malalaman ng iyong doktor kung may sapat na kapasidad at pamprotektang kagamitan ang iyong ospital. Dapat kanselahin at ipaiskedyul ulit ang mga opsyonal na procedure. Kung posible, ang pagbisita sa pangangalaga sa kalusugan ay dapat isagawa nang malayuan. Maaari nang ipagpatuloy ang <a href="https://www.cdc.gov/coronavirus/2019-ncov/hcp/dental-settings.html">mga serbisyo sa ngipin at pangangalaga ng ngipin na pang-iwas sa sakit</a>. Makipag-ugnayan sa iyong doktor sa pamamagitan ng <a href="https://covid19.ca.gov/telehealth/">telehealth</a> para makita kung anong mga serbisyo ang kanilang ibinibigay.</p>



<h4 class="wp-accordion">Puwede ba akong kumuha ng aking mga inireresetang gamot?</h4>



<p class="wp-accordion-content">Oo. Bukas ang mga parmasya at dispensary ng medikal na cannabis.</p>



<p class="wp-accordion-content">Tawagan ang iyong doktor para makakuha ng bagong reseta o i-adjust ang iyong mga kasalukuyang reseta.</p>



<h4 class="wp-accordion">Ako ay nakatatandang taga-California na bumubukod sa tahanan at kailangan ko ng hindi apuradong tulong. Ano ang maaari kong gawin?</h4>



<p class="wp-accordion-content">Tumawag sa pambuong estadong hotline para sa mga mas nakakatandang Californian sa <a href="tel:833-544-2374">1-833-544-2374</a>. Matutulungan ka nila sa mga hindi agarang medikal na pangangailangan, pag-deliver ng pagkain, pagsubaybay sa mga reseta, at higit pa. Ang pinakamahalagang bagay na magagawa mo ay ang manatili sa tahanan para sa iyong kalusugan at kapakanan.</p>



<h3 class="mt-4" id="helping-family-or-friends">Pagtulong sa mga kapamilya o kaibigan</h3>



<h4 class="wp-accordion">Paano ko sisiguraduhin na ang mga nakatatandang taga-California sa aking buhay ay ligtas at malusog sa panahon ng kautusan na manatili sa tahanan?</h4>



<p class="wp-accordion-content">Kumustahin ang iyong mga mas nakakatandang kapitbahay at mahal sa buhay, para matiyak na ayos lang sila. Tawagan, i-text, o katukin sila nang may pisikal na distasya. Maaari mo rin silang turuan kung paano gumamit ng FaceTime, Zoom, Google Duo o Facebook video upang makipag-ugnayan. Mahalagang makipag-ugnayan sa iyong mga nakatatandang mahal sa buhay para sa kalusugan ng kanilang pag-iisip at kaligtasan.</p>



<h4 class="wp-accordion">Puwede ko bang alagaan ang aking mga nakakatandang magulang o kaibigang nangangailangan ng tulong? O isang kaibigan o miyembro ng pamilya na may kapansanan?</h4>



<p class="wp-accordion-content">Oo. Protektahan sila at ang iyong sarili sa pamamagitan ng pagsunod sa mga alituntunin sa physical distancing. Magsuot ng <a href="https://covid19.ca.gov/masks-and-ppe/#top">mask</a>, hugasan nang madalas ang iyong kamay, magpanatili ng hindi bababa sa anim na talampakang distansya sa pagitan ninyo, at takpan ang iyong pag-ubo at pagbahing. Kung ikaw ay may maagang sinyales ng sipon, lumayo sa mga nakatatanda na mahal sa buhay.</p>



<h4 class="wp-accordion">Maaari ko bang bisitahin ang aking mahal sa buhay sa ospital, nursing home, o residensyal na pasilidad sa pangangalaga?</h4>



<p class="wp-accordion-content">Kadalasan hindi. May mga hindi kasama, tulad ng kung ikaw ay may dadalhin ka sa ospital na menor de edad o taong may kapansanan sa development. Para sa marami pang sitwasyon, ipinagbabawal ng kautusan ang pagbisita sa mga ganitong uri ng pasilidad. Ito ay mahirap, ngunit kinakailangan upang maprotektahan ang tauhan ng ospital at ibang pasyente. Tingnan ang higit pa tungkol dito sa <a href="https://www.aging.ca.gov/download.ashx?lE0rcNUV0zaaXLD5JZ%2f6Uw%3d%3d">mga madalas itanong para sa mga kaibigan at kapamilyang may mahal sa buhay na nasa isang pasilidad sa sanay na pangangalaga o residensyal na pasilidad sa pangangalaga para sa mas detalyadong impormasyon</a>.</p>



<h4 class="wp-accordion">Paano pinoprotektahan ng estado ang mga bilanggo sa California sa panahon ng COVID-19 pandemic?</h4>



<p class="wp-accordion-content">Layunin ng <a href="https://www.cdcr.ca.gov/covid19/">California Department of Corrections and Rehabilitation (CDCR)</a> at and California Correctional Health Care Services (CCHCS) na panatilihing ligtas ang lahat ng nakatira, nagtatrabaho, o bumibisita sa mga bilangguan ng estado. Nagsisikap ang CDCR at CCHCS para gumawa ng mga hindi pa nagagawa dati na pagbabago sa mga operasyon nito para matugunan ang emergency sa COVID-19 at protektahan ang lahat ng nakatira at nagtatrabaho sa kanilang mga institusyon. Matagumpay nilang napatupad ang isang pinabilis na transisyon para bigyan ng parole ang mahigit sa 3,500 inmate, para mapalaki ang espasyo sa kanilang mga institusyon sa buong estado. Ang kabuuang nakabilanggong tao sa mga bilangguan ng California ay bumaba nang mahigit 20 porsyento mula noong nagsimula ang pandemic. Patuloy ring nagtatalaga ng karagdagang pag-iingat at pagkilos ang CDCR, kasama ang:</p>



<ul class="wp-accordion-content"><li>Pagsuspinde ng pagtanggap mula sa mga bilangguan ng county </li><li>Pagbawas ng populasyon ng mga dormitoryo</li><li>Verbal at temperature na pag-screen para sa lahat ng pumapasok sa mga bilangguan ng estado</li><li>Pagbibigay ng mga mask at hand sanitizer sa lahat ng tauhan at nakabilanggong populasyon</li><li>Pagsuspinde ng personal na pagbisita at pagboboluntaryo.</li></ul>



<p class="wp-accordion-content">Tingnan ang <a href="https://www.cdcr.ca.gov/covid19/covid-19-response-efforts/">Mga Pagsisikap ng CDCR sa Pagtugon sa COVID-19</a> para sa higit pang detalyadong impormasyon.</p>



<h2>Manatiling updated</h2>



<ul><li><a href="http://www.insurance.ca.gov/01-consumers/140-catastrophes/Coronavirus.cfm">Impormasyon sa COVID-19 ng Departamento sa Insurance ng California (California Department of Insurance)</a></li><li><a href="https://twitter.com/CHHSAgency">Twitter ng Mga Serbisyo sa Pangkatauhan at Kalusugan ng California (California Health and Human Services)</a></li></ul>



<p><br></p>
