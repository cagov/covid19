---
layout: "page.njk"
title: "Mga Bakuna"
meta: "Ang isang ligtas at epektibong bakuna sa COVID-19 ay magiging isang pinakamahalagang instrumento para matapos ang COVID-19 pandemic.  Sa pahinang ito, makikita mo ang: Kailan magkakaroon ng bakuna laban sa COVID-19? Paano nagpaplano ang California para sa pagbabakuna laban sa COVID-19?  Ano ang bisa ng mga bakuna laban sa COVID-19? Ano ang mga benepisyo ng pagpapabakuna? Pagsisiwalat ng mga maling ideya tungkol sa pagpapabakuna […]"
author: "State of California"
publishdate: "2020-12-04T19:02:11Z"
tags: ["translate"]
addtositemap: true
---

<p>Ang isang ligtas at epektibong bakuna sa COVID-19 ay magiging isang pinakamahalagang instrumento para matapos ang COVID-19 pandemic. </p>



<p>Sa page na ito, makikita mo ang sumusunod:</p>



<ul><li><strong><a href="#When-will-a-COVID-19-vaccine-be-here">Kailan magkakaroon ng bakuna laban sa COVID-19?</a></strong></li><li><strong><a href="#How-is-California-planning-for-COVID-19-vaccination">Paano nagpaplano ang California para sa pagbabakuna laban sa COVID-19? </a></strong></li><li><strong><a href="#How-will-COVID-19-vaccines-work">Ano ang bisa ng mga bakuna laban sa COVID-19?</a></strong></li><li><strong><a href="#What-are-the-benefits-of-getting-vaccinated">Ano ang mga benepisyo ng pagpapabakuna?</a></strong></li><li><strong><a href="#Busting-myths-about-vaccination">Pagsisiwalat ng mga maling ideya tungkol sa pagpapabakuna </a></strong></li><li><strong><a href="#Questions-and-answers">Mga tanong at sagot</a></strong></li></ul>



<h2 id="When-will-a-COVID-19-vaccine-be-here">Kailan magkakaroon ng bakuna laban sa COVID-19?</h2>



<p>Sa kasalukuyan, wala pang naaprubahang bakuna para sa pag-iwas sa COVID-19. Isa o higit pang bakuna ang posibleng maging available bago matapos ang taon. </p>



<p>Sa simula, ang mga bakuna laban sa COVID-19 ay posibleng gamitin sa bisa ng Emergency Use Authorization (EUA) mula sa U.S. Food and Drug Administration (FDA). Matuto pa tungkol sa <a href="https://www.fda.gov/emergency-preparedness-and-response/mcm-legal-regulatory-and-policy-framework/emergency-use-authorization">awtoridad ng FDA sa Emergency Use Authorization</a> at manood ng <a href="https://www.youtube.com/watch?v=iGkwaESsGBQ">video sa kung ano ang isang EUA</a>.</p>



<h3><strong>Pangunahing priyoridad ang kaligtasan ng bakuna</strong></h3>



<p>Tinitiyak ng sistema sa kaligatasan ng bakuna ng U.S. na ang lahat ng bakuna ay ligtas, hangga't maaari. Alamin kung paano kumikilos ang pederal na pamahalaan para <a href="https://www.cdc.gov/coronavirus/2019-ncov/vaccines/safety.html">matiyak ang kaligtasan ng mga bakuna laban sa COVID-19</a>.</p>



<p>Para matiyak na natutugunan ng bakuna laban sa COVID-19 ang mga pangkaligtasang ipinag-aatas, bumuo ang California ng <a href="https://www.cdph.ca.gov/Programs/CID/DCDC/Pages/COVID-19/Scientific-Safety-Review-Workgroup.aspx">Scientific Safety Review Workgroup</a> para magbigay ng mga rekomendasyon sa pamunuan ng California at bumuo ng kumpiyansa ng publiko tungkol sa kaligtasan ng bakuna.</p>



<h3><strong>Pamamahagi at pagsasapriyoridad sa bakuna</strong></h3>



<p>Pinaplano ng California na makapagpamahagi ng bakuna at makapagsagawa ng pagbabakuna nang mabilis hangga't maaari. Gagawin ito pagkatapos ligtas na masuri at maaprubahan ang bakuna ng mga nangungunang eksperto sa kalusugan.</p>



<p>Sa simula, magiging napakalimitado ng supply ng bakuna. Tinitiyak ng California na ang mga supply na ito ay ipapamahagi at ibibigay nang patas, una sa mga Californian na nagtatrabaho sa pangangalagang pangkalusugan at sa ibang kritikal sa ating pang-araw-araw na pamumuhay, at sa mga nasa pinakamataas na panganib na mahawa, may malubhang karamdaman, o nanghahawa ng COVID-19.    </p>



<h2 id="How-is-California-planning-for-COVID-19-vaccination">Paano nagpaplano ang California para sa pagbabakuna laban sa COVID-19? </h2>



<p>Ang pamamahagi ng California ng mga bakuna sa COVID-19 ay gagabayan ng mga sumusunod na prinsipyo:</p>



<ol><li>Natutugunan ng bakuna ang mga pangkaligtasang ipinag-aatas.</li><li>Patas na ipinapamahagi at ipinamimigay ang bakuna. </li><li>Kasama ang mga partner ng komunidad sa pagpaplano mula sa simula para sa malawak na input at transparency.</li></ol>



<p>Magiging transparent, maingat, at patas ang California sa pamamahagi nito ng bakuna. Ang estado ay magbibigay ng bakuna laban sa COVID-19 para sa lahat sa California, na may gusto nito.</p>



<h2 id="How-will-COVID-19-vaccines-work">Ano ang bisa ng mga bakuna laban sa COVID-19?</h2>



<p>Poprotektahan tayo ng mga bakuna laban sa COVID-19 mula sa virus na nagdudulot ng COVID-19 nang hindi nagkakaroon ng karamdaman. Iba't iba ang bisa ng iba't ibang bakuna, pero ang lahat ng ito ay tumutulong sa ating immune system na labanan ang mga impeksyon sa hinaharap.</p>



<p>Karaniwang inaabot ng ilang linggo pagkatapos ng huling dosis sa isang serye bago maging ganap na protektado. Kung minsan, ang pagpapabakuna ay puwedeng magdulot ng hindi mataas na lagnat o mga sintomas na katulad sa trangkaso, pero hindi mapanganib ang mga ito.</p>



<h2 id="What-are-the-benefits-of-getting-vaccinated">Ano ang mga benepisyo ng pagpapabakuna?</h2>



<p>Ang mga bakuna laban sa COVID-19 na awtorisado ng FDA ay maingat na susuriin sa mga klinikal na pagsubok para sa kakayahan ng mga ito na protektahan tayo laban sa COVID-19. </p>



<p>Hindi pa nalalaman ang kakayahan ng mga bakuna laban sa COVID-19 na protektahan tayo mula sa panghahawa ng virus sa ibang tao, pero masusing pinag-aaralan ito.</p>



<h2 id="Busting-myths-about-vaccination">Pagsisiwalat ng mga maling ideya tungkol sa pagpapabakuna</h2>



<h3>Hindi ka magkakaroon ng COVID-19 mula sa mga bakuna laban sa COVID-19</h3>



<p>Walang anuman sa mga binubuong bakuna laban sa COVID-19 ang posibleng magdulot ng COVID-19. May ilang iba't ibang uri ng mga bakunang ginagawa. Gayunpaman, ang layunin para sa bawat isa sa mga ito ay para turuan ang ating mga immune system kung paano labanan ang virus na nagdudulot ng COVID-19. Matuto pa tungkol sa <a href="https://www.cdc.gov/coronavirus/2019-ncov/vaccines/about-vaccines/how-they-work.html">bisa ng mga bakuna laban sa COVID-19</a>.</p>



<h3>Hindi ka magpopositibo sa mga pagsusuri sa virus para sa COVID-19 dahil sa mga bakuna laban sa COVID-19</h3>



<p>Ang mga bakunang kasalukuyang nasa klinikal na pagsubok sa Estados Unidos ay hindi magbibigay sa iyo ng positibong pagsusuri sa <a href="https://www.cdc.gov/coronavirus/2019-ncov/testing/diagnostic-testing.html">mga pagsusuri sa virus</a>, na ginagamit para makita mayroon kang kasalukuyang impeksyon.</p>



<p>Kung makakagawa ang iyong katawan ng immune response, na layunin ng pagpapabakuna, may posibilidad na magpositibo ka sa ilang <a href="https://www.cdc.gov/coronavirus/2019-ncov/testing/serology-overview.html">pagsusuri sa antibody</a>. Nalalaman sa mga pagsusuri sa antibody na nagkaroon ka ng dating impeksyon at mayroon kang kaunting proteksyon laban sa virus. Sa kasalukuyan, pinag-aaralan ng mga eksperto kung paano posibleng maapektuhan ng bakuna laban sa COVID-19 ang mga resulta ng pagsusuri sa antibody.</p>



<h3>Ang mga taong nagkasakit ng COVID-19 ay posible pa ring magkaroon ng benepisyo sa pagpapabakuna</h3>



<p>Dahil sa matitinding panganib sa kalusugang nauugnay sa COVID-19 at ang impormasyong posible ang muling pagkakaimpeksyon sa COVID-19, posibleng payuhan ang mga tao na magpabakuna laban sa COVID-19 kahit nagkaroon na sila ng COVID-19 dati.</p>



<p>Sa panahong ito, hindi namin alam kung gaano katagal protektado ang isang tao sa pagkakasakit ulit pagkatapos gumaling mula sa COVID-19.</p>



<p>Hindi namin alam kung gaano katagal may bisa ang immunity na ibinigay ng pagpapabakuna hangga't hindi tayo nagkakaroon ng bakuna at higit pang data sa kung gaano ito kahusay.</p>



<h3>Makakatulong ang pagpapabakuna na pigilan ang pagkakasakit ng COVID-19</h3>



<p>Bagama't maraming taong may COVID-19 ang may hindi malubhang karamdaman, posibleng magkaroon ang iba ng <a href="https://www.cdc.gov/coronavirus/2019-ncov/symptoms-testing/symptoms.html">malubhang karamdaman</a> o posible silang mamatay. Walang paraan para malaman kung ano ang epekto sa iyo ng COVID-19, kahit hindi wala ka sa <a href="https://www.cdc.gov/coronavirus/2019-ncov/need-extra-precautions/index.html">mas mataas na panganib sa pagkakaroon ng mga malubhang kumplikasyon</a>. Ang bakuna laban sa COVID-19 ay tumutulong na protektahan ka, nang hindi mo nakukuha ang sakit. Matuto pa tungkol sa <a href="https://www.cdc.gov/coronavirus/2019-ncov/vaccines/about-vaccines/how-they-work.html">bisa ng mga bakuna laban sa COVID-19</a>.</p>



<h2 id="Questions-and-answers">Mga tanong at sagot</h2>



<h4 class="wp-accordion">Kailangan ko pa rin bang magsuot ng mask pagkatapos magpabakuna laban sa COVID-19? </h4>



<p class="wp-accordion-content">Oo. Bagama't higit pa ang natututunan ng mga eksperto tungkol sa proteksyong ibinibigay ng mga bakuna laban sa COVID-19 sa kundisyon ng tunay na pamumuhay, magiging mahalaga para sa lahat na ipagpatuloy ang paggamit ng lahat ng available na kagamitan sa atin para tumulong na ihinto ang pandemyang ito, tulad ng pagsusuot ng mga mask, madalas na paghuhugas ng kamay, at social distancing. Kung pagsasamahin, ang bakuna laban sa COVID-19 at mga rekomendasyon kung <a href="https://www.cdc.gov/coronavirus/2019-ncov/prevent-getting-sick/prevention.html">paano protektahan ang sarili at ang iba</a> ay mag-aalok ng pinakamahusay na proteksyon sa pagkakaroon at pagkakalat sa COVID-19. Kailangang maunawaan pa natin ang tungkol sa proteksyong ibinibigay ng mga bakuna laban sa COVID-19 bago natin baguhin ang mga rekomendasyon sa paggamit ng mask.</p>



<h4 class="wp-accordion">Ilang dosis ng bakuna laban sa COVID-19 ang kinakailangan?</h4>



<p class="wp-accordion-content">Lahat, pero ang isa sa mga bakuna laban sa COVID-19 na kasalukuyang binubuo sa Estados Unidos ay nangangailangan ng dalawang pagpapaturok para maging mabisa. Isang pagturok lang ang kailangan para sa ibang bakuna laban sa COVID-19.</p>



<h4 class="wp-accordion">Magkano ang bakuna laban sa COVID-19?</h4>



<p class="wp-accordion-content">Ibibigay ng libre sa mga American ng mga bakunang binili gamit ang mga dolyar ng nagbabayad ng buwis sa Estados Unidos. Posibleng maningil ng bayarin sa pagtuturok ang mga provider ng bakuna para sa mga makakapagbayad nito o puwede nilang singilin ang kumpanya sa insurance.</p>



<h4 class="wp-accordion">Ano ang mga isinasagawang hakbang para matiyak na ligtas ang mga bakuna laban sa COVID-19? </h4>



<p class="wp-accordion-content">Hinihikayat ng Mga Center para sa Pagkontrol at Pag-iwas sa Sakit (Centers for Disease Control and Prevention, CDC) at Pangasiwaan para sa Pagkain at Gamot (Food and Drug Administration, FDA) ang publiko na mag-ulat ng mga posibleng side effect (tinatawag na hindi magandang epekto) sa <a href="https://vaers.hhs.gov/reportevent.html">Sistema ng Pag-uulat ng Hindi Magandang Resulta ng Bakuna (Vaccine Adverse Event Reporting System, VAERS)</a>. Kinokolekta ng pambansang sistemang ito ang mga data na ito para maghanap ng mga hindi magandang karanasan na hindi inaasahan, mukhang nangyayari nang higit sa inaasahan, o may hindi karaniwang gawi ng pangyayari. Matuto pa tungkol sa <a href="https://www.cdc.gov/vaccinesafety/ensuringsafety/sideeffects/index.html">pagkakaiba sa pagitan ng side effect at hindi magandang epekto sa bakuna</a>. Ang mga ulat sa VAERS ay tumutulong sa CDC na subaybayan ang kaligtasan ng mga bakuna. Pangunahing priyoridad ang kaligtasan.</p>



<p class="wp-accordion-content">Ang mga provider ng pangangalagang pangkalusugan ay aatasan na mag-ulat sa VAERS ng ilang partikular na hindi magandang epekto kasunod ng pagpapabakuna. Dapat ding sumunod ng mga provider sa pangangalagang pangkalusugan sa anumang binagong ipinag-aatas sa pag-uulat sa kaligtasan alinsunod sa mga kundisyon sa awtorisadong paggamit ng FDA sa buong tagal ng anumang Awtorisasyon sa Emergency na Paggamit. Ipo-post ang mga ipinag-aatas na ito sa <a href="https://www.fda.gov/emergency-preparedness-and-response/mcm-legal-regulatory-and-policy-framework/emergency-use-authorization">website ng FDA.</a></p>



<p class="wp-accordion-content">Nagpapatupad din ang CDC ng bagong tool sa smartphone na tinatawag na <a href="https://www.cdc.gov/vaccines/acip/meetings/downloads/slides-2020-09/COVID-03-Shimabukuro.pdf">v-safe</a> na magsusubaybay sa kalusugan ng mga tao pagkatapos nilang makatanggap ng bakuna laban sa COVID-19. Kapag natanggap mo ang iyong bakuna, dapat kang makatanggap ng papel ng impormasyon na nagsasabi sa iyo kung paano mag-enroll sa v-safe. Kung mag-e-enroll ka, makakatanggap ka ng mga regular na text message na magdidirekta sa iyo sa mga survey kung saan puwede kang mag-ulat ng anumang problama o hindi magandang reaksyong naranasan mo pagkatapos mong makatanggap ng bakuna laban sa COVID-19.</p>



<h2>Manatiling updated</h2>



<ul><li>CDPH: <a href="https://www.cdph.ca.gov/Programs/CID/DCDC/Pages/COVID-19/COVID-19Vaccine.aspx">Pagpaplano sa bakuna laban sa COVID-19</a></li><li>CDC: <a href="https://www.cdc.gov/coronavirus/2019-ncov/vaccines/index.html">Mga Bakuna</a></li></ul>    <!-- Ethnio Activation Code --> <script type="text/javascript" language="javascript" src="//ethn.io/26760.js" async="true" defer charset="utf-8"></script> 