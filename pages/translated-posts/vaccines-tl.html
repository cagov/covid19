---
layout: "page.njk"
title: "Mga Bakuna"
meta: "Ang pagpapabakuna laban sa COVID-19 ay isa sa pinakamahahalagang instrumento para mawakasan ang pandemyang dulot ng COVID-19. Patas na magbabahagi ang Estado ng ligtas at mabisang bakuna laban sa COVID-19 sa lahat ng may gusto nito sa 58 county ng California. Sa page na ito, makikita mo ang: Mayroon nang mga bakuna para sa COVID-19 Kailan ako puwedeng magpabakuna? Paano umeepekto ang mga bakuna laban sa COVID-19 […]"
author: "State of California"
publishdate: "2020-12-22T01:21:08Z"
tags: ["translate"]
addtositemap: true
---

<p class="emphasized">Ang pagpapabakuna laban sa COVID-19 ay isa sa pinakamahahalagang instrumento para mawakasan ang pandemyang dulot ng COVID-19. Patas na magbabahagi ang Estado ng ligtas at mabisang bakuna laban sa COVID-19 sa lahat ng may gusto nito sa 58 county ng California.</p>



<div class="text-center"><figure class="wp-block-image size-large is-resized"><img loading="lazy" src="http://files.covid19.ca.gov/img/Vaccinate_ALL_58--en.png" alt="Mapa ng California na may text na Bakunahan ang 58 - Sama-sama, mawawakasan natin ang pandemya." width="594" height="459"/></figure></div>



<p>Sa page na ito, makikita mo ang sumusunod:</p>



<ul><li><strong><strong><a href="#COVID-19-vaccines-are-here">Narito na ang mga bakuna laban sa COVID-19</a></strong></strong></li><li><strong><a href="#When-can-I-get-vaccinated"><strong>Kailan ako puwedeng magpabakuna?</strong></a></strong></li><li><strong><a href="#How-COVID-19-vaccines-work">Paano umeepekto ang mga bakuna laban sa COVID-19</a></strong></li><li><strong><a href="#Benefits-of-getting-vaccinated">Mga benepisyo ng pagpapabakuna</a></strong></li><li><strong><a href="#Busting-myths-about-vaccination">Pagsagot sa mga maling paniniwala tungkol sa pagpapabakuna </a></strong></li><li><strong><a href="#Spread-the-news-about-COVID-19-vaccines">Ikalat ang balita tungkol sa mga bakuna laban sa COVID-19</a></strong></li><li><strong><a href="#Questions-and-answers">Mga tanong at sagot</a></strong></li></ul>



<h2 class="COVID-19 vaccines are here" id="COVID-19-vaccines-are-here">Narito na ang mga bakuna laban sa COVID-19</h2>



<p>May inilabas ang Pangasiwaan para sa Pagkain at Gamot (Food and Drug Administration, FDA) ng Estados Unidos (United States, U.S.) na <a href="https://www.fda.gov/emergency-preparedness-and-response/coronavirus-disease-2019-covid-19/covid-19-vaccines">Pahintulot para sa Emergency na Paggamit (Emergency Use Authorization, EUA) para sa dalawang bakuna laban sa COVID-19</a>. Posibleng mas marami pang bakuna ang bigyan ng awtorisasyon sa unang bahagi ng susunod na taon.</p>



<p>Matuto pa tungkol sa <a href="https://www.fda.gov/vaccines-blood-biologics/vaccines/emergency-use-authorization-vaccines-explained">Pahintulot para sa Emergency na Paggamit ng Mga Bakuna</a><strong> </strong> ng FDA at manood ng <a href="https://www.youtube.com/watch?v=iGkwaESsGBQ">video tungkol sa EUA</a>.</p>



<h3>Pangunahing priyoridad ang kaligtasan ng bakuna</h3>



<p>Ang mga bakuna laban sa COVID-19 na awtorisado ng FDA ay masusing sinuri sa mga klinikal na pagsubok.</p>



<p>Tinitiyak ng sistema sa kaligtasan ng bakuna ng U.S. na ligtas ang lahat ng bakuna, hangga't posible. Alamin kung paano kumikilos ang pederal na pamahalaan para <a href="https://www.cdc.gov/coronavirus/2019-ncov/vaccines/safety.html">matiyak ang kaligtasan ng mga bakuna laban sa COVID-19</a>.</p>



<p>Para matiyak na natutugunan ng bakuna laban sa COVID-19 ang mga kinakailangan sa kaligtasan, bumuo ang California ng <a href="https://www.cdph.ca.gov/Programs/CID/DCDC/Pages/COVID-19/Scientific-Safety-Review-Workgroup.aspx">Workgroup para sa Siyentipikong Pagsusuri ng Kaligtasan</a> para makapagbigay ng mga rekomendasyon sa pamunuan ng California at magkaroon ng kumpiyansa ang publiko sa kaligtasan ng bakuna.</p>



<p>Natapos na ng Workgroup para sa Siyentipikong Pagsusuri ng Kaligtasan ang kanilang kasalukuyan at masusing pagsusuri sa proseso ng pederal, at nakumpirma na nitong ligtas at mabisa ang bakuna laban sa COVID-19.</p>



<h2 class="Who gets vaccinated first" id="When-can-I-get-vaccinated">Kailan ako puwedeng magpabakuna?</h2>



<p>Ipapamahagi at ibibigay ng California ang mga bakuna sa oras na maging available ang mga ito. Magiging transparent, maingat, at patas ang California sa pamamahagi nito ng bakuna.</p>



<p>Magiging napakalimitado ng supply ng bakuna sa umpisa. Sa simula, ibibigay ang mga bakuna sa mga manggagawa sa pangangalagang pangkalusugan at residente ng pangmatagalang pangangalaga alinsunod sa <a href="https://www.cdph.ca.gov/Programs/CID/DCDC/Pages/COVID-19/CDPH-Allocation-Guidelines-for-COVID-19-Vaccine-During-Phase-1A-Recommendations.aspx">Mga Alituntunin sa Paglalaan ng CDPH</a>.</p>



<h3>Paano nagpapasya kaugnay ng bakuna</h3>



<p>May dalawang grupong nagtutulungan para matiyak na patas ang pamamahagi sa mga bakuna.</p>



<h4>Workgroup sa Pag-draft ng Mga Alituntunin</h4>



<p>Isang Workgroup sa Pag-draft ng Mga Alituntunin ang bumubuo ng gabay na partikular sa California para sa pagsasapriyoridad at pamamahagi ng mga bakuna kapag limitado ang mga supply.</p>



<blockquote class="wp-block-quote"><p><a href="https://www.cdph.ca.gov/Programs/CID/DCDC/Pages/COVID-19/Drafting-Guidelines-Workgroup.aspx/" class="action-link pt-3 pb-3 px-4"><strong>Tingnan ang mga yugto ng pagbabakuna sa COVID-19</strong></a></p></blockquote>



<h4>Komite sa Pagpapayo Tungkol sa Bakuna ng Komunidad</h4>



<p>Ang Komite sa Pagpapayo Tungkol sa Bakuna ng Komunidad ay nagbibigay ng input at feedback sa mga pagsisikap sa pagpaplano at paglutas ng mga hadlang sa patas na pagpapatupad at pagpapasya hinggil sa pagbabakuna.</p>



<blockquote class="wp-block-quote"><p><a href="https://www.cdph.ca.gov/Programs/CID/DCDC/Pages/COVID-19/Community-Vaccine-Advisory-Committee.aspx/" class="action-link pt-3 pb-3 px-4"><strong>Tingnan ang mga aktibidad ng komite sa pagpapayo</strong></a></p></blockquote>



<h2 id="How-COVID-19-vaccines-work">Paano umeepekto ang mga bakuna laban sa COVID-19</h2>



<p>Tumutulong ang mga bakuna sa ating immune system na labanan ang mga impeksyon sa hinaharap. Poprotektahan tayo ng mga bakuna laban sa COVID-19 mula sa virus na nagdudulot ng COVID-19 nang hindi nagkakaroon ng karamdaman.</p>



<p>Kadalasan, inaabot nang ilang linggo pagkatapos ng huling dosis sa isang serye bago ganap na maprotektahan. Kung minsan, ang pagpapabakuna ay puwedeng magdulot ng hindi mataas na lagnat o mga sintomas na katulad sa trangkaso, pero hindi mapanganib ang mga ito.</p>



<h2 id="Benefits-of-getting-vaccinated">Mga benepisyo ng pagpapabakuna</h2>



<p>Ginawa ang mga bakuna laban sa COVID-19 para hindi ka magkaroon ng COVID-19 at hindi ka makahawa ng ibang tao. Hindi pa natutukoy ang kakayahan ng mga bakuna laban sa COVID-19 na protektahan tayo mula sa panghahawa ng virus sa ibang tao, pero masusi itong pinag-aaralan.</p>



<h2 id="Busting-myths-about-vaccination">Pagsagot ng mga maling paniniwala tungkol sa pagpapabakuna</h2>



<h3>Hindi ka magkakaroon ng COVID-19 mula sa mga bakuna laban sa COVID-19</h3>



<p>Hindi nakakapagdulot ng COVID-19 ang bakuna para sa COVID-19. Layunin ng mga bakuna  na turuan ang ating mga immune system kung paano labanan ang virus na nagdudulot ng COVID-19. Matuto pa tungkol sa <a href="https://www.cdc.gov/coronavirus/2019-ncov/vaccines/about-vaccines/how-they-work.html">bisa ng mga bakuna laban sa COVID-19</a>.</p>



<h3>Hindi ka magpopositibo sa mga pagsusuri sa virus para sa COVID-19 dahil sa mga bakuna laban sa COVID-19</h3>



<p>Ang mga bakuna ay hindi magbibigay sa iyo ng positibong pagsusuri sa <a href="https://www.cdc.gov/coronavirus/2019-ncov/testing/diagnostic-testing.html">mga pagsusuri sa virus</a>, na ginagamit para malaman kung mayroon ka nito sa kasalukuyan.</p>



<p>Kung makakagawa ang iyong katawan ng immune response, na layunin ng pagpapabakuna, may posibilidad na magpositibo ka sa ilang <a href="https://www.cdc.gov/coronavirus/2019-ncov/testing/serology-overview.html">pagsusuri sa antibody</a>. Nalalaman sa mga pagsusuri sa antibody na nagkaroon ka ng dating impeksyon at mayroon kang kaunting proteksyon laban sa virus. Sa kasalukuyan, pinag-aaralan ng mga eksperto kung paano posibleng maapektuhan ng bakuna laban sa COVID-19 ang mga resulta ng pagsusuri sa antibody.</p>



<h3>Ang mga taong nagkasakit ng COVID-19 ay posible pa ring magkaroon ng benepisyo sa pagpapabakuna</h3>



<p>Pinapayuhan ang mga taong magpabakuna para sa COVID-19 kahit dati na silang nagkaroon ng COVID-19. Ito ay dahil sa matitinding panganib sa kalusugan na nauugnay sa COVID-19, at dahil posibleng mahawahan ulit ng COVID-19.</p>



<p>Sa panahong ito, hindi namin alam kung gaano katagal protektado ang isang tao sa pagkakasakit ulit pagkatapos gumaling mula sa COVID-19.</p>



<p>Hindi namin alam kung gaano katagal may bisa ang immunity na ibinigay ng pagpapabakuna hangga't hindi tayo nagkakaroon ng bakuna at higit pang data sa kung gaano ito kahusay.</p>



<h3>Makakatulong ang pagpapabakuna na pigilan ang pagkakasakit ng COVID-19</h3>



<p>Bagama't maraming taong may COVID-19 ang may hindi malubhang karamdaman, posibleng magkaroon ang iba ng <a href="https://www.cdc.gov/coronavirus/2019-ncov/symptoms-testing/symptoms.html">malubhang karamdaman</a> o posible silang mamatay. Walang paraan para malaman kung ano ang epekto sa iyo ng COVID-19, kahit hindi wala ka sa <a href="https://www.cdc.gov/coronavirus/2019-ncov/need-extra-precautions/index.html">mas mataas na panganib sa pagkakaroon ng mga malubhang kumplikasyon</a>. Ang bakuna laban sa COVID-19 ay tumutulong na protektahan ka, nang hindi mo nakukuha ang sakit. Matuto pa tungkol sa <a href="https://www.cdc.gov/coronavirus/2019-ncov/vaccines/about-vaccines/how-they-work.html">bisa ng mga bakuna laban sa COVID-19</a>.</p>



<h2 id="Spread-the-news-about-COVID-19-vaccines">Ikalat ang balita tungkol sa mga bakuna laban sa COVID-19</h2>



<p>Ibahaging narito na ang bakuna laban sa COVID-19. Bisitahin ang page na <a href="https://toolkit.covid19.ca.gov/partners/#vaccinateall58">Toolkit ng Pagtugon sa COVID-19t</a> para makakita ng mga larawan at video na puwede mong i-post sa social media.</p>



<h2 id="Questions-and-answers">Mga tanong at sagot</h2>



<h4 class="wp-accordion">Kailangan ko pa rin bang magsuot ng mask pagkatapos magpabakuna laban sa COVID-19? </h4>



<p class="wp-accordion-content">Oo. Hindi pa natutukoy kung gaano katindi ang aktwal na proteksyong naibibigay ng mga bakuna para sa COVID-19. Mahalagang patuloy na gamitin ng lahat ang lahat ng tool na available sa atin para mapigilan ang pandemyang ito, gaya ng:</p>



<ul class="wp-accordion-content"><li><a href="https://www.cdc.gov/coronavirus/2019-ncov/if-you-are-sick/steps-when-sick.html"><strong>Pananatili sa bahay at pag-isolate</strong></a><strong> mula sa iba kapag mayroon kang sakit</strong></li><li>Pagsusuot ng mask </li><li>Regular na paghuhugas ng mga kamay</li><li>Pagdistansya sa isa't isa</li></ul>



<p class="wp-accordion-content"> Kung pagsasamahin, ang bakuna laban sa COVID-19 at mga rekomendasyon kung <a href="https://www.cdc.gov/coronavirus/2019-ncov/prevent-getting-sick/prevention.html">paano protektahan ang sarili at ang iba</a> ay mag-aalok ng pinakamahusay na proteksyon sa pagkakaroon at pagkakalat sa COVID-19. Kailangang maunawaan pa natin ang tungkol sa proteksyong ibinibigay ng mga bakuna laban sa COVID-19 bago natin baguhin ang mga rekomendasyon sa paggamit ng mask.</p>



<h4 class="wp-accordion">Ilang dosis ng bakuna laban sa COVID-19 ang kinakailangan?</h4>



<p class="wp-accordion-content">Dalawang bakuna.</p>



<h4 class="wp-accordion">Magkano ang bakuna laban sa COVID-19?</h4>



<p class="wp-accordion-content">Ibibigay ng libre sa mga American ng mga bakunang binili gamit ang mga dolyar ng nagbabayad ng buwis sa Estados Unidos. </p>



<p class="wp-accordion-content">Magbasa pa tungkol sa <a href="https://www.dmhc.ca.gov/Portals/0/Docs/DO/VaccineFactSheetAccessible.pdf">Alamin ang Iyong Mga Karapatan sa Pangangalagang Pangkalusugan</a> ng DMHC.</p>



<h4 class="wp-accordion">Gagawin ba ninyong mandatoryo ang bakuna? </h4>



<p class="wp-accordion-content">Hindi, walang mandatoryong kinakailangan sa pagpababakuna mula sa pamahalaan ng estado o pederal. Bagama't limitado ang magiging supply ng mga dosis ng bakuna sa umpisa, umaasa kaming sa pamamagitan ng pagbibigay ng kaalaman sa mga Californian tungkol sa kaligtasan at pagiging mabisa ng bakuna laban sa COVID-19, mahihikayat namin ang boluntaryong paggamit sa bakuna.</p>



<h4 class="wp-accordion">Paano mapoprotektahan ang aking privacy kung magpapabakuna ako laban sa COVID-19?</h4>



<p class="wp-accordion-content">Lubos na pinaghihigpitan ng batas ng California kung paano puwedeng ibahagi ang personal na impormasyon tungkol sa mga magpapabakuna. Nakipagnegosasyon ang California sa pederal na pamahalaan para malimitahan sa impormasyon lang na hindi magbibigay ng pagkakakilanlan ng indibidwal ang kinakailangang pagbabahagi ng data.</p>



<p class="wp-accordion-content">Magbasa pa sa <a href="https://www.cdph.ca.gov/Programs/CID/DCDC/Pages/COVID-19/California-Data-Use-Agreement.aspx">Kasunduan sa Paggamit ng Data ng California at Mga Madalas Itanong</a> ng CDPH.</p>



<h4 class="wp-accordion">Mayroon akong mga allergy. Dapat ba akong magpabakuna laban sa COVID-19?</h4>



<p class="wp-accordion-content">Depende. <a href="https://www.cdc.gov/coronavirus/2019-ncov/vaccines/safety/allergic-reaction.html">Inirerekomenda ng CDC</a> na:</p>



<ul class="wp-accordion-content"><li>Kung nagkaroon ka na ng malalang allergic na reaksyon sa anumang sangkap sa isang bakuna laban sa COVID-19, hindi mo dapat gamitin ang partikular na bakunang iyon.</li><li>Kung nagkaroon ka na ng malalang allergic na reaksyon sa iba pang bakuna o iniksyon, dapat mong tanungin ang iyong doktor kung dapat kang magpabakuna laban sa COVID-19.</li><li>Ang mga taong dati nang nagkaroon ng mga malalang allergic na reaksyon na hindi nauugnay sa mga bakuna o iniksyon ay puwede pa ring magpabakuna. Puwedeng magbakuna ang mga tao kahit:<ul><li>Dati na silang nagkaroon ng allergy sa mga iniinom na gamot</li><li>Dati nang nagkaroon ang kanilang mga kapamilya ng mga malalang allergic na reaksyon</li><li>Mayroon silang hindi masyadong malalang allergy sa mga bakuna</li></ul></li><li>Kung magkakaroon ka ng malalang allergic na reaksyon pagkatapos ng unang bakuna, hindi mo dapat kunin ang pangalawang bakuna.</li></ul>



<h2>Manatiling updated</h2>



<ul><li>CDPH: <a href="https://www.cdph.ca.gov/Programs/CID/DCDC/Pages/COVID-19/COVID-19Vaccine.aspx">Pagpaplano sa bakuna laban sa COVID-19</a></li><li>CDPH: <a href="https://www.cdph.ca.gov/Programs/CID/DCDC/Pages/Immunization/COVID-19Vaccine.aspx">Programa ng California para sa Pagpapabakuna Laban sa COVID-19</a></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/CDPH-Allocation-Guidelines-for-COVID-19-Vaccine-During-Phase-1A-Recommendations.aspx">Mga Alituntunin sa Paglalaan ng Bakuna Laban sa COVID-19 sa Panahon ng Yugto 1A: Mga Rekomendasyon</a></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/COVID-19-Vaccine-Regional-Distribution-First-Shipment.aspx">Pamamahagi ng Bakuna para sa COVID-19 sa Rehiyon</a></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/California-Data-Use-Agreement.aspx">Kasunduan sa Paggamit ng Data ng California at Mga Madalas Itanong</a></li><li>CDC: <a href="https://www.cdc.gov/coronavirus/2019-ncov/vaccines/index.html">Mga Bakuna</a></li><li>CDC: <a href="https://www.cdc.gov/vaccines/covid-19/index.html">Pagpapabakuna Laban sa COVID-19</a></li><li>CDC: <a href="https://www.cdc.gov/coronavirus/2019-ncov/vaccines/different-vaccines/Pfizer-BioNTech.html">Impormasyon Tungkol sa Bakuna Laban sa COVID-19 ng Pfizer-BioNTech</a></li></ul>
