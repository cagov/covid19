---
layout: "page.njk"
title: "Panggamot laban sa COVID-19"
meta: "Ang mga panggamot laban sa COVID-19 ay libre, available sa maraming lugar, at talagang mabisa. Kumilos kaagad kung mayroon kang COVID-19 o kung sa palagay mo ay mayroon kang COVID-19. Sa page na ito: Mga detalye ng panggamot laban sa COVID-19  Kailan magpapagamot  Paano makakahanap ng panggamot  Higit pang impormasyon tungkol sa panggamot laban sa COVID-19  Mga detalye ng panggamot laban sa COVID-19 Ang mga panggamot laban sa COVID-19 ay mga gamot gaya ng mga pill, bakuna, […]"
author: "State of California"
publishdate: "2022-10-21T22:16:53Z"
tags: ["translate"]
addtositemap: true
---

<p class="emphasized"><strong>Ang mga panggamot laban sa COVID-19 ay libre, available sa maraming lugar, at talagang mabisa</strong>. Kumilos kaagad kung mayroon kang COVID-19 o kung sa palagay mo ay mayroon kang COVID-19.</p>



<p class="h3">Sa page na ito:</p>



<ul class="toc"><li><a href="#treatment-facts"><strong>Mga detalye ng panggamot laban sa COVID-19</strong> </a></li><li><a href="#when-to-get-treatment"><strong>Kailan magpapagamot</strong> </a></li><li><a href="#how-to-find-treatment"><strong>Paano makakahanap ng panggamot</strong> </a></li><li><a href="#more-information"><strong>Higit pang impormasyon tungkol sa panggamot laban sa COVID-19</strong> </a></li></ul>    <hr class="wp-block-separator" id="treatment-facts"/>    <h2>Mga detalye ng panggamot laban sa COVID-19</h2>



<ul><li>Ang mga panggamot laban sa COVID-19 ay mga gamot gaya ng mga pill, bakuna, o likido. Makakatulong ang mga ito sa pagpigil ng malalang sakit, pagkakaospital, at pagkamatay mula sa COVID-19.</li><li>Masasabi sa iyo ng isang doktor kung kwalipikado kang makatanggap ng panggamot at kung aling uri ang pinakanaaangkop sa iyo.</li><li>Dapat gawin ang mga panggamot sa loob ng 5-7 araw pagkatapos magsimula ang mga sintomas.</li><li>Libre ang mga panggamot laban sa COVID-19 sa California. Hindi kailangang may insurance ka o mamamayan ka ng US. Dapat ay mayroon kang mga sintomas ng COVID-19 at nagpositibo ka sa pagsusuri para sa COVID-19 para makatanggap ka ng panggamot. <a href="https://covid19.ca.gov/get-tested/">Alamin kung paano magpasuri</a>.</li><li>Ligtas at mabisa ang mga panggamot. Ayon sa mga siyentipikong ebidensya, mapapaliit nito ang posibilidad na magkaroon ng malalang sakit mula sa COVID-19. Halimbawa, mababawasan ng Paxlovid na pill ang posibilidad na mamatay o maospital mula sa COVID-19 nang hanggang 88%.</li><li>Kwalipikado para sa mga panggamot laban sa COVID-19 ang karamihan ng mga nasa hustong gulang. Kwalipikado para sa panggamot ang karamihan ng mga tao dahil nakakatugon sila sa isa sa mga sumusunod na pamantayan:<ul><li>Mahigit 50 taong gulang –O– </li><li>Hindi pa nababakunahan para sa COVID-19 –O–</li><li>Mahigit 12 taong gulang at may mga kundisyong nagpapalaki sa posibilidad na magkaroon ng malalang sakit na dulot ng COVID-19. Kasama rito ang labis na katabaan, hika, diabetes, mataas na presyon ng dugo, kawalan ng pisikal na aktibidad, paninigarilyo, at mga kundisyon sa kalusugan ng pag-iisip gaya ng depresyon. <a href="https://www.cdc.gov/coronavirus/2019-ncov/need-extra-precautions/people-with-medical-conditions.html">Matuto pa tungkol sa mga medikal na kundisyon</a> na nagpapalaki sa posibilidad na magkaroon ng malalang sakit mula sa COVID-19.     </li></ul></li></ul>



<p>Para sa higit pang impormasyon tungkol sa mga panggamot laban sa COVID-19 at para sa tulong sa paghahanap ng panggamot, tumawag sa pambuong-estadong hotline para sa COVID-19 sa <a href="tel:1-833-422-4255">833-422-4255</a>.</p>



<p>Bukas ang pambuong-estadong call center 7 araw sa isang linggo:</p>



<ul><li>Lunes-Biyernes, 8:00 AM hanggang 8:00 PM Pacific Time</li><li>Sabado at Linggo, 8:00 AM hanggang 5:00 PM Pacific Time</li></ul>    <hr class="wp-block-separator" id="when-to-get-treatment"/>    <h2>Kailan magpapagamot</h2>



<p>Kung mayroon kang mga sintomas ng COVID-19, magpagamot kaagad. <strong>Pinakamabisa ang panggamot kapag nauumpisahan pagkatapos magsimula ang mga sintomas. Dapat gawin ang panggamot sa loob ng 5-7 araw pagkatapos magsimula ang mga sintomas.</strong> <strong>Huwag hintaying lumubha ang mga sintomas.</strong></p>



<p>Kung mayroon kang mga malalang <a href="https://www.cdc.gov/coronavirus/2019-ncov/symptoms-testing/symptoms.html">sintomas ng COVID-19</a> kasama ang problema sa paghinga, pananakit ng dibdib, pagkalito, o kung nahihirapan kang manatiling gising, <strong>pumunta sa emergency room o tumawag kaagad sa 911</strong>.</p>



<p>Mag-isolate (manatili sa bahay at umiwas sa ibang tao) hanggang sa lumipas ang banta na makahawa ka sa ibang tao. Magbasa tungkol sa <a href="https://covid19.ca.gov/quarantine-and-isolation/">kung gaano katagal dapat mag-isolate</a>.</p>



<p>Abisuhan ang mga taong nakaugnayan mo para makapagpasuri din sila. <a href="https://cdph.ca.gov/Programs/CID/DCDC/Pages/CANotify/code.aspx">Magpadala ng abiso sa pagkaka-expose</a> sa pamamagitan ng CA Notify.</p>



<h3>Kung mayroon kang mga sintomas ng COVID-19 pero hindi ka pa nagpopositibo sa pagsusuri</h3>



<p>Nabakunahan man o hindi, magpasuri kaagad kung makakaramdam ka ng anumang <a href="https://www.cdc.gov/coronavirus/2019-ncov/symptoms-testing/symptoms.html">sintomas ng COVID-19</a>. Dapat ay nagpositibo ka sa pagsusuri para sa COVID-19 para makatanggap ka ng panggamot. Ayaw mo ring ma-expose mo ang iba sa COVID-19 nang hindi sinasadya dahil hindi mo alam na mayroon ka ng virus.</p>



<p>Marami kang opsyon sa pagkuha ng pagsusuri laban sa COVID-19:</p>



<ul><li>Gumamit ng pagsusuri para sa bahay. Makakakuha ng mga kit sa karamihan ng mga parmasya nang walang reseta. </li><li>Maghanap ng lugar para sa pagsusuri na malapit sa iyo. Mayroon ding ilang lugar para sa pagsusuri na makakatulong sa iyong kumuha ng mga panggamot laban sa COVID-19. <a href="https://covid19.ca.gov/get-tested/">Alamin kung paano magpasuri</a>.</li></ul>



<p>Kung magnenegatibo ka sa pagsusuri pero mayroon ka pa ring mga sintomas, magpasuri ulit pagkalipas ng 24-48 oras. Puwedeng mapalampas ang kaunting virus sa unang bahagi ng pagkakahawa, at puwedeng ilang araw pa bago magpositibo sa pagsusuri.</p>    <hr class="wp-block-separator" id="how-to-find-treatment"/>    <h2>Paano makakahanap ng panggamot</h2>



<p>Kung magpopositibo ka sa COVID-19, kumilos kaagad. Dapat gawin ang mga panggamot laban sa COVID-19 sa loob ng 5-7 araw pagkatapos magsimula ang mga sintomas para umepekto nang maayos ang mga ito.</p>



<p>Mayroon kang ilang opsyon para malaman kung kwalipikado ka at para makatanggap ng libreng panggamot:</p>



<ul><li>Makipag-ugnayan sa iyong doktor. Kung mayroon kang insurance, puwede kang tumawag sa numero sa iyong card ng insurance para humingi ng tulong sa pagpapa-appointment.</li><li>Maghanap ng lokasyon ng Magpasuri para Makapagpagamot (Test-to-Treat) na malapit sa iyo. Para makakita ng lugar, tumawag sa pambuong-estadong hotline para sa COVID-19 sa <a href="tel:1-833-422-4255">833-422-4255</a> o gamitin ang <a href="https://covid-19-test-to-treat-locator-dhhs.hub.arcgis.com/">Locator ng Magpasuri para Makapagpagamot</a> para sa COVID-19.</li><li>Kung wala kang insurance o kung hindi gagana ang mga opsyon sa itaas, puwede kang: <ul><li>Magpa-appointment sa telepono o video sa pamamagitan ng libreng provider ng telehealth ng California. Tumawag sa <a href="tel:1-833-686-5051">833-686-5051</a> o <a href="https://sesamecare.com/covidca">mag-click dito</a> -O-</li><li><a href="https://lhi.care/covidtesting">Bumisita sa isang lokasyon ng Optum Serve</a>, na makakapagbigay ng libreng pagsusuri at libreng pagpapatingin sa provider ng telehealth. Puwede ka ring kumuha ng gamot sa lokasyon ng Optum Serve.</li></ul></li></ul>    <hr class="wp-block-separator" id="more-information"/>    <h2>Higit pang impormasyon tungkol sa panggamotlaban sa COVID-19</h2>



<p>Matuto pa tungkol sa panggamot laban sa COVID-19 mula sa mga sumusunod na resource.</p>



<ul><li>CDPH: <a href="https://www.cdph.ca.gov/Programs/CID/DCDC/Pages/COVID-19/Get-the-Facts-on-Treatments.aspx">Alamin ang Mga Detalye ng Mga Panggamot Laban sa COVID-19</a></li><li>CDPH: <a href="https://www.cdph.ca.gov/Programs/OPA/CDPH%20Document%20Library/Toolkits/c19-treat/COVID-19-Treatments_Flyer.pdf">Sheet ng Impormasyon ng Mga Panggamot Laban sa COVID-19</a><ul><li>Mga Pagsasalin: <a href="https://www.cdph.ca.gov/Programs/OPA/CDPH%20Document%20Library/Toolkits/c19-treat/COVID-19-Treatments_Flyer--es.pdf">Spanish español</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--ar.pdf">Arabic اللغة العربية</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--hy.pdf">Armenian հայոց լեզու</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--zh-hans.pdf">Chinese Simplified 中文</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--zh-hant.pdf">Chinese Traditional 中文 繁體</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--hmn.pdf">Hmong hmoob lus</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--km.pdf">Khmer ភាសាខ្មែរ</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--ko.pdf">Korean 한국어</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--pa.pdf">Punjabi ਪੰਜਾਬੀ ਭਾਸ਼ਾ</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--ru.pdf">Russian русский язык</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--tl.pdf">Tagalog</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--th.pdf">Thai ภาษาไทย</a>, <a href="https://www.cdph.ca.gov/Programs/CID/DCDC/CDPH%20Document%20Library/COVID-19/COVID-19-Treatments_Flyer--vi.pdf">Vietnamese ngôn ngữ tiếng Việt</a></li></ul></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/Treatment-Resources-for-Providers.aspx">Mga Resource ng Panggamot Laban sa COVID-19 para sa Mga Provider ng Pangangalagang Pangkalusugan</a></li><li>FDA: <a href="https://www.fda.gov/consumers/consumer-updates/know-your-treatment-options-covid-19">Alamin ang Iyong Mga Opsyon sa Panggamot para sa COVID-19</a></li></ul>
