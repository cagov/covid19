---
layout: "page.njk"
title: "Pabahay at upa"
meta: "Kung nahihirapan ka sa matitirhan dahil sa COVID-19, posibleng kwalipikado ka para sa tulong. Sa pahinang ito: Proteksyon sa pagpapaalis para sa mga umuupa Tulong sa upa at mga utility para sa mga landlord at umuupa Forbearance ng mortgage para sa mga may-ari ng bahay at landlord Tulong para sa mga taong walang matirhan Proteksyon sa pagpapaalis para sa mga umuupa kung hindi sila makakabayad ng buong upa dahil sa COVID-19, […]"
author: "State of California"
publishdate: "2021-11-10T00:42:35Z"
tags: ["translate"]
addtositemap: true
---

<p class="emphasized">Kung nahihirapan ka sa matitirhan dahil sa COVID-19, posibleng kwalipikado ka para sa tulong.</p>



<p class="h3">Sa page na ito:</p>



<ul class="toc"><li><a href="#eviction-protection">Proteksyon sa pagpapaalis para sa mga umuupa</a></li><li><a href="#rent-help">Tulong sa renta at mga utility para sa mga landlord at umuupa</a></li><li><a href="#mortgage-forbearance">Mortgage forbearance para sa mga may-ari ng bahay at landlord</a></li><li><a href="#people-without-housing">Tulong para sa mga taong walang matirhan</a></li></ul>    <hr class="wp-block-separator" id="eviction-protection"/>    <h2>Proteksyon sa pagpapaalis para sa mga umuupa</h2>



<p>Kung hindi mo mababayaran ang iyong renta dahil sa COVID-19, pinoprotektahan ka ng batas ng estado mula sa pagpapaalis hanggang sa Setyembre 30, 2021. Nalalapat ito sa lahat ng residensyal na tenant, anuman ang kanilang status sa immigration.</p>



<h3>Kasalukuyang proteksyon sa pagpapaalis</h3>



<p>Para maiwasan ang pagpapaalis, <strong>ikaw ay dapat</strong>:</p>



<ul><li><strong>Bigyan ang iyong landlord ng </strong><a href="https://landlordtenant.dre.ca.gov/tenant/forms.html"><strong>nalagdaang deklarasyon</strong></a><strong> </strong>sa loob ng 15 araw pagkatapos mong matanggap ang abiso sa pagbabayad ng renta</li><li><strong>Bayaran ang 25% ng buong renta</strong> na dapat bayaran mula Setyembre 2020 hanggang Setyembre 2021 <strong>bago mag-Setyembre 30, 2021</strong></li></ul>



<p>Poprotektahan ka nito mula sa pagpapaalis hanggang Setyembre 30, 2021. </p>



<h3>Hindi pa nababayarang renta</h3>



<p>Kung mayroon ka pang hindi nababayarang renta pagkalipas ng Setyembre 30, 2021, puwede kang idemanda ng landlord mo simula sa Nobyembre 1, 2021. Mangyayari ito kahit nabayaran mo na ang 25% ng iyong renta para hindi ka mapaalis. <a href="https://housing.ca.gov/covid_rr/index.html">Mag-apply sa tulong para sa renta</a> para mabayaran ang 100% ng hindi pa nababayarang renta.</p>



<h3>Proteksyon sa pagpapaalis pagkalipas ng Setyembre 30, 2021</h3>



<p>Para hindi mapaalis para sa hindi pa nababayarang renta pagkalipas ng Setyembre 30, 2021, dapat kang <a href="https://housing.ca.gov/covid_rr/index.html">mag-apply para sa tulong sa renta</a>. Hindi ka mapapaalis ng landlord mo kung nag-apply ka para dito at hinihintay mong malaman kung kwalipikado ka. Hanggang Marso 31, 2022 ang proteksyong ito.</p>



<p>Kung makakatanggap ka ng abiso mula sa iyong landlord na naniningil ng renta, tiyaking mag-a-apply ka sa loob ng 15 araw.</p>



<p>Kung hindi ka pa bayad sa renta at hindi ka mag-a-apply para sa tulong sa renta, puwede kang paalisin ng iyong landlord. Dapat mag-apply ang iyong landlord para sa tulong sa renta bago ka niya paalisin para sa hindi pa nababayarang renta.</p>



<h3>Mga resource para sa proteksyon sa pagpapaalis</h3>



<p>Makakakita ng higit pang impormasyon tungkol sa proteksyon mula sa pagpapaalis para sa hindi pa nababayarang renta dahil sa COVID-19:</p>



<ul><li><a href="https://housing.ca.gov/pdf/resources/tenant/tenant_fact_sheet.pdf">Fact sheet tungkol sa proteksyon sa tenant</a></li><li><a href="https://housing.ca.gov/tenant/protection_guidelines.html">Mga alituntunin sa proteksyon sa tenant</a></li><li><a href="https://housing.ca.gov/faqs.html">Mga madalas itanong</a> tungkol sa Batas sa Tulong sa Tenant sa Panahon ng COVID-19 (COVID-19 Tenant Relief Act)</li></ul>



<p>Makatanggap ng <a href="https://housing.ca.gov/resources/tenant.html">legal na tulong</a> nang libre o sa mababang presyo mula sa mga pambuong estado at lokal na organisasyon.</p>



<p><a href="https://apps.hud.gov/offices/hsg/sfh/hcc/hcs.cfm?webListAction=search&amp;searchstate=CA">Makipag-ugnayan sa isang lokal na ahensya</a> para makatanggap ng libreng pagpapayo sa pagrenta.</p>    <hr class="wp-block-separator" id="rent-help"/>    <h2>Tulong sa renta at mga utility para sa mga landlord at umuupa</h2>



<p>Puwedeng humingi ang mga umuupa at landlord ng pinansyal na tulong para masagot ang 100% ng:</p>



<ul><li>Mga nakaraang rentang hindi pa nababayaran at renta sa hinaharap (kahit nakaalis na ang umuupa)</li><li>Mga bill ng utility gaya ng gasolina, kuryente, tubig, basura, at internet</li></ul>



<p>Inirerekomenda naming magtulungan sa pag-apply ang mga umuupa at landlord. Kahit sino ay makakapagsimula sa proseso. May ilang impormasyong kailangang ibigay ang mga umuupa, sinuman ang magsimula sa aplikasyon. Mas mabilis na mababayaran ang mga landlord kung sasali sila sa programa. Alamin kung <a href="https://housing.ca.gov/pdf/covid19/more_info/hcd_howtoapply.pdf">paano mag-apply</a>.</p>    <a class="action-link" href="https://housing.ca.gov/covid_rr/index.html"><strong> Mag-apply para sa tulong sa renta sa panahon ng COVID-19 ng California</strong></a>    <p>Para makatanggap ng tulong sa iyong aplikasyon, tumawag sa contact center para sa tulong sa renta sa panahon ng COVID-19 sa <a href="tel:833-430-2122">833‑430‑2122</a>. Bukas ito 7 araw sa isang linggo, 7:00 AM hanggang 7:00 PM Pacific Time.</p>



<h3>Mga detalye para sa mga umuupa</h3>



<ul><li>Puwedeng mag-apply ang mga umuupang may sublease.</li><li>Hindi mahalaga rito ang iyong status sa immigration. Hindi mo kailangang magpakita ng patunay ng citizenship para mag-apply.</li><li>Maaabisuhan ang iyong landlord na nag-apply ka para sa tulong sa renta. Hindi makikita ng iyong landlord ang iyong aplikasyon. Pribado at hindi ibabahagi ang iyong impormasyon.</li><li>Itatalaga sa isang case manager ang iyong aplikasyon. Mag-abang para sa mga email o tawag sa telepono mula sa iyong case manager tungkol sa iyong application. Tiyaking masasagot mo ito para patuloy na umusad ang iyong aplikasyon.</li><li>Kapag nag-apply ka para sa tulong sa renta, posibleng hindi ka mapaalis at mawala ang utang mo sa renta.</li></ul>



<h3>Saan ipinapadala ang mga bayad</h3>



<p>Kung maaaprubahan ang iyong aplikasyon, mapupunta ang bayad sa renta sa:</p>



<ul><li>Iyong landlord kung sasali siya sa programa ng tulong sa renta</li><li>Sa iyo kung hindi kasali sa programa ang iyong landlord</li></ul>



<p>​​Kung matatanggap mo ang bayad sa renta, dapat mong bayaran ang iyong landlord sa loob ng 15 araw.</p>



<p>Direktang napupunta sa utility provider ang mga bayad sa utility.</p>



<h3><strong>Higit pang tulong sa mga utility</strong></h3>



<p>Posibleng makatanggap ka ng tulong sa pagbabayad ng bill ng iyong kuryente mula sa Programang Tulong sa Kuryente sa Bahay para sa Mga May Mababang Kita ( Low-Income Home Energy Assistance ​Program, LIHEAP). ​​​​</p>



<p>Puwede kang makatanggap ng ​​​​minsanang bayad na makakatulong sa iyong:​​​</p>



<ul><li>​Bayaran ang iyong bill sa heating o cooling, kahit na kahoy, propane, o langis ang ginagamit mo</li><li>Kung may emergency o problema sa kuryente, gaya ng pagkaputol ng utility</li></ul>



<p>Posibleng kwalipikado ka rin para sa mga serbisyo sa weatherization at efficiency ng kuryente. Kasama sa mga halimbawa ang:</p>



<ul><li>Pagtatapal ng mga butas at bitak sa mga pinto, bintana, at tubo</li><li>Pagsusuri sa insulation ng iyong bahay</li><li>Pagkukumpuni o pagpapalit ng mga bintana at water heater</li><li>Pagsusuri kung gumagana nang maayos ang iyong mga heating at air conditioning system</li></ul>



<p>Kapag pinahusay ang weatherization at efficiency ng kuryente ng iyong bahay:</p>



<ul><li>Mababawasan ang paggamit mo ng enerhiya</li><li>Bababa ang iyong buwanang bill sa utility</li><li>Matutugunan ang mga isyu sa kalusugan at kaligtasan sa iyong bahay</li></ul>



<h4>Sino ang kwalipikado</h4>



<p>Ang pagiging kwalipikado sa LIHEAP ay nakadepende sa:</p>



<ul><li>Iyong kita</li><li>Iyong tirahan</li><li>Bilang ng mga tao sa iyong sambahayan</li></ul>



<p>Maghanap ng impormasyon tungkol sa <a href="https://www.csd.ca.gov/energybills">mga serbisyo ng LIHEAP sa iyong lugar</a>. Puwede ka ring tumawag sa <a href="tel:866-675-6623">866-675-6623</a>.</p>    <hr class="wp-block-separator" id="mortgage-forbearance"/>    <h2>Forbearance sa mortgage para sa mga may-ari ng bahay at landlord</h2>



<p>Puwedeng pahintuin o bawasan ng karamihan ng may-ari ng bahay ang kanilang bayad sa mortgage sa loob ng limitadong panahon kung nahihirapan sila dahil sa COVID-19. Tinatawag itong <a href="https://www.consumerfinance.gov/coronavirus/mortgage-and-housing-assistance/help-for-homeowners/learn-about-forbearance/">forbearance</a>. Puwede kang humiling ng forbearance mula sa iyong mortgage servicer. Puwede ring humiling ng forbearance ang mga landlord na may apat o mas kaunting pag-aari. </p>



<p>Alamin ang mga hakbang para pahintuin o bawasan ang iyong mga bayad sa mortgage sa <a href="https://www.consumerfinance.gov/coronavirus/mortgage-and-housing-assistance/help-for-homeowners/">Tulong para sa mga may-ari ng bahay</a>.</p>



<p>Ang iyong deadline para humiling ng forbearance ay nakadepende sa kung sino ang sumusuporta sa iyong mortgage.</p>



<ul><li>Kung ang iyong loan ay sinusuportahan ng HUD/FHA, USDA, o VA, ang deadline sa paghiling ng inisyal na forbearance ay sa Setyembre 30, 2021.</li><li>Kung ang iyong loan ay sinusuportahan ng Fannie Mae o Freddie Mac, walang deadline sa kasalukuyan para sa paghiling ng inisyal na forbearance.</li></ul>



<p>Kung hindi sinusuporatahan ng pederal na pamahalaan ang iyong mortgage, puwede kang alukin ng iyong servicer ng mga katulad na opsyon sa forbearance. Kung nahihirapan ka sa iyong mga bayad sa mortgage, dapat talakayin sa iyo ng servicer mo ang mga opsyon sa tulong.</p>



<h3>Ang iyong mga karapatan kung tinanggihan ka ng forbearance</h3>



<p>Kung tatanggihan ng iyong servicer ang iyong kahilingan para sa forbearance, dapat ka niyang bigyan ng:</p>



<ul><li>Isang detalyadong paglalarawan kung bakit tinanggihan ang iyong kahilingan, at</li><li>Ang mga partikular na dahilan para sa pagtanggi</li></ul>



<p>Gayundin sa lahat ng mortgage, pederal mang sinusuportahan o hindi.</p>



<p>Kung sasabihin ng paliwanag na may mga mali sa iyong kahilingan o may nawawalang impormasyon dito, mayroon kang 21 araw para isaayos ang mga isyung ito. </p>



<p>Kung humiling ka ng forbearance, hindi puwedeng simulan ng iyong lender na ipasara ang iyong bahay o pag-aari hangga't hindi nila nagagawa ang sumusunod:</p>



<ul><li>Makipag-ugnayan sa iyo para humiling ng kahilingan</li><li>Maghintay ng hindi bababa sa 30 araw mula sa pakikipag-ugnayan sa iyo para humiling ng bayad</li><li>Maghain ng pagpapahayag na nakipag-ugnayan siya sa iyo para humiling ng kabayaran</li><li>Ihain ang abiso sa pagtanggi ng forbearance</li></ul>



<p>Puwede mong tutulan ang 30 araw na pakikipag-ugnayan o ang abiso sa pagtanggi sa forbearance</p>



<p>Kung sa palagay mo ay may maling nagawa sa iyo ang lender mo sa pamamagitan ng paglabag sa batas, puwede kang maghain ng demanda laban sa kanya. Puwede kang makatanggap ng libre o murang <a href="https://housing.ca.gov/resources/tenant.html">legal na tulong</a> mula sa mga pambuong-estado at lokal na organisasyon.</p>



<p>May bisa ang mga proteksyong ito hanggang Disyembre 1, 2021, kung hindi ka mabibigyan ng forbearance.</p>



<p>Maghanap ng higit pang impormasyon:</p>



<ul><li><a href="https://housing.ca.gov/pdf/resources/landlord/tenant_fact_sheet_updates_eng.pdf">Fact sheet tungkol sa forbearance sa mortgage</a></li><li><a href="https://housing.ca.gov/homeowners/protection_guidelines.html">Mga alituntunin sa proteksyon ng may-ari at landlord</a></li></ul>



<p><a href="https://apps.hud.gov/offices/hsg/sfh/hcc/hcs.cfm?webListAction=search&amp;searchstate=CA">Makipag-ugnayan sa isang lokal na ahensya</a> para makatanggap ng libreng tulong para maiwasan ang pagpapasara.</p>    <hr class="wp-block-separator" id="people-without-housing"/>    <h2>Tulong para sa mga taong walang matirhan</h2>



<p>Kung kailangan mo ng pansamantalang matirhan:</p>



<ul><li>Tumawag sa 211 para maghanap ng lokal na programa. Ito ay libre, kumpidensyal, at available 24 na oras sa isang araw, 7 araw sa isang linggo.</li><li>Makipag-usap sa <a href="https://www.bcsh.ca.gov/hcfc/documents/coc_poc.pdf">makakaugnayan</a> sa iyong lugar.</li><li>Makipag-ugnayan sa <a href="https://www.cdss.ca.gov/county-offices">departamento para sa kapakanan ng iyong county</a> para makakita ng programa malapit sa iyo.</li></ul>



<h3>Mga kuwarto sa hotel sa pamamagitan ng Project Roomkey</h3>



<p>Posibleng kwalipikado kang makakuha ng kuwarto sa isang hotel o motel sa pamamagitan ng Project Roomkey kung ikaw ay:</p>



<ul><li>Magpopositibo sa COVID-19 at kailangan mong mag-isolate</li><li>Nalantad sa COVID-19 at kailangan mong mag-quarantine</li><li>Madaling magkasakit, gaya ng mga taong may edad na mahigit 65 taon at may dati nang kundisyon sa kalusugan</li></ul>



<p>Tumawag sa <a href="https://www.bcsh.ca.gov/hcfc/documents/coc_poc.pdf">makakaugnayan</a> sa iyong lokal o sa <a href="https://www.cdss.ca.gov/county-offices">departamento para sa kapakanan ng iyong county</a> para matuto pa.</p>
