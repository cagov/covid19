---
layout: "page.njk"
title: "Mga sintomas at panganib"
meta: "Kung ikaw ay may anumang sintomas ng coronavirus o kung malaki ang posibilidad mong magkaroon ng malalang karamdaman, lalong mahalaga na manatili ka sa bahay at umiwas ka sa personal na contact sa ibang tao. Mga sintomas ng coronavirus Ano ang mga sintomas ng COVID-19? Ang mga sintomas ng coronavirus ay kinabibilangan ng, pero hindi limitado sa: Lagnat o panginginig Ubo Pangangapos ng Hininga o hirap sa paghinga Pagkahapo Pananakit ng kalamnan o katawan […]"
author: "State of California"
publishdate: "2020-10-23T13:49:44Z"
tags: ["translate","lang-tl"]
addtositemap: true
---

<p>Kung ikaw ay may anumang sintomas ng coronavirus o kung malaki ang posibilidad mong magkaroon ng malalang karamdaman, <strong>lalong mahalaga na manatili ka sa bahay at umiwas ka sa personal na contact</strong> sa ibang tao.</p>



<h2>Mga sintomas ng coronavirus</h2>



<div style="display:none;" class="js-qa js-qa-question">Ano ang mga sintomas ng COVID-19?</div>



<p class="js-qa js-qa-answer" id="Symptoms"><strong>Ang mga sintomas ng coronavirus ay kinabibilangan ng, pero hindi limitado sa:</strong></p>



<ul class="js-qa js-qa-answer"><li>Lagnat o panginginig</li><li>Ubo</li><li>Pangangapos ng hininga o hirap sa paghinga</li><li>Pagkahapo</li><li>Pananakit ng kalamnan o katawan</li><li>Pananakit ng ulo</li><li>Bagong pagkawala ng panlasa o pang-amoy</li><li>Pananakit ng lalamunan</li><li>Barado o tumutulong sipon</li><li>Pagduruwal o pagsusuka</li><li>Pagtatae</li></ul>



<p class="js-qa js-qa-answer"><strong>Puwedeng lumabas ang mga sintomas 2-14 na araw pagkatapos malantad sa virus.</strong></p>



<div style="display:none;" class="js-qa js-qa-question">Mayroon bang pansuri sa sarili para sa mga sintomas ng COVID-19?</div>



<p class="js-qa js-qa-answer">Puwede mong suriin ang iyong mga sintomas gamit ang <a href="https://www.cdc.gov/coronavirus/2019-ncov/symptoms-testing/symptoms.html?CDC_AA_refVal=https%3A%2F%2Fwww.cdc.gov%2Fcoronavirus%2F2019-ncov%2Fsymptoms-testing%2Findex.html">Symptom Screener</a> o sa pamamagitan ng pakikipag-ugnayan sa iyong doktor sa pamamagitan ng <a href="https://covid19.ca.gov/telehealth/">telehealth</a>.</p>



<h2>Ang nagpapalaki sa posibilidad mong mahawahan</h2>



<p>Mas malaki ang posibilidad mong mahawahan ng coronavirus kung:</p>



<ul><li>Nagkaroon ka ng close contact sa isang taong mayroon nito (nang may distansyang wala pang 6 na talampakan sa loob ng hindi bababa sa 15 minuto nang mahigit 24 na oras)</li><li>Madalas kang mamalagi sa isang lugar kung saan may ibang tao (gaya ng pasilidad para sa assisted living, dormitoryo sa kolehiyo, matutuluyan para sa walang matirhan)</li><li>Nagpunta ka sa isang lugar kung saan maraming nagkakahawahan</li></ul>



<p>Mapapaliit mo ang posibilidad na mahawahan ka at ang ibang tao sa pamamagitan ng:</p>



<ul><li>Pagsusuot ng mask</li><li>Pagdistansya sa isa't isa</li><li>Regular na paghuhugas ng iyong mga kamay</li></ul>



<p>Tingnan ang <a href="https://www.cdc.gov/coronavirus/2019-ncov/prevent-getting-sick/prevention.html">iba pang pag-iingat na pang-iwas sa sakit</a> na puwede mong gawin.</p>



<h2 id="higher-risk">Ang may malaking posibilidad na magkasakit</h2>



<div style="display:none;" class="js-qa js-qa-question">Sino ang may malaking posibilidad na magkaroon ng malalang kaso ng COVID-19?</div>



<p class="js-qa js-qa-answer"><strong>Mas malaki ang posibilidad ng ilang tao</strong> <strong>na magkaroon ng malalang kaso ng COVID-19</strong>, kasama ang:</p>



<ul class="js-qa js-qa-answer"><li>Mga nakatatandang may edad na mahigit 65 taon</li><li>Mga taong may ilang partikular na medikal na kundisyon:<ul><li>Cancer</li><li>Chronic kidney disease</li><li>Pabalik-balik na sakit sa baga na nagdudulot ng bara sa daluyan ng hangin (chronic obstructive pulmonary disease, COPD)&nbsp;</li><li>Mahinang immune system dahil sa pag-transplant ng organ</li><li>Labis na katabaan&nbsp;</li><li>Mga malalang kundisyon sa puso</li><li>Sickle cell disease</li><li>Type 2 diabetes</li></ul></li></ul>



<p class="js-qa js-qa-answer">Marami pang kundisyon na puwedeng magpalaki sa posibilidad na magkaroon ng malalang kaso ng COVID-19. Alamin ang <a href="https://www.cdc.gov/coronavirus/2019-ncov/need-extra-precautions/people-with-medical-conditions.html">mga partikular na pagkilos na dapat mong gawin para sa iyong medikal na kundisyon</a>.</p>



<h2>Mga karagdagang pag-iingat para sa mga grupong may malaking posibilidad na magkasakit</h2>



<div style="display:none;" class="js-qa js-qa-question">Ano ang dapat gawin ng mga taong may mas malaking posibilidad na magkaroon ng malalang sakit, gaya ng mga nakatatanda o may nakompromisong immune system, para maprotektahan ang kanilang mga sarili?</div>



<p class="js-qa js-qa-answer">Kung mayroon kang mas malaking posibilidad na magkaroon ng malalang karamdaman, dapat kang magsagawa ng mga karagdagang pag-iingat para maprotektahan ang iyong sarili:</p>



<ul class="js-qa js-qa-answer"><li><strong>Manatili sa bahay.</strong> Ito ang pinakamahalagang bagay na puwede mong gawin.</li><li><strong>Iwasan ang contact sa mga taong may sakit.</strong> I-isolate sa hiwalay na kwarto ang sinumang may sakit sa iyong bahay, kung posible.</li><li><strong>Magpahatid ng pagkain sa iyong bahay</strong> sa pamamagitan ng mga kapamilya, kaibigan, o komersyal na network. Punasan ang mga lalagyan gamit ang disinfectant wipes.</li><li><strong>Makinig sa mga pampublikong opisyal sa kalusugan.</strong> Puwede silang magrekomenda ng mga pagkilos sa komunidad para mabawasan ang pagkakalantad sa panahon ng lokal na outbreak.</li></ul>



<h2>Manatiling ligtas sa pamamagitan ng pagiging handa</h2>



<p>Makikita ang <a href="https://www.aging.ca.gov/covid19/Family_and_Friends_Caregiver_Resources/">Mga Mapagkukunan para sa Pag-aalaga ng Pamilya at Mga Kaibigan</a> sa Departamento sa Pagtanda ng California, pati ang mga alituntunin sa pagprotekta sa iyo at sa iyong mga mahal sa buhay mula sa COVID-19.</p>



<p>Basahin kung paano <a href="https://files.covid19.ca.gov/pdf/wp/listos-tips-for-public-health-emergencies-en-1_03.pdf">Maghanda para sa Emergency sa Pampublikong Kalusugan (PDF)</a> mula sa Listos California.</p>



<h3>Mga tanong at sagot</h3>



<h4 class="wp-accordion">Ano ang mga pagkakatulad at pagkakaiba sa pagitan ng Influenza (trangkaso) at COVID-19?</h4>



<p class="wp-accordion-content">Ang influenza (trangkaso) at COVID-19 ay parehong nakakahawang sakit sa respiratory system, pero magkaibang virus ang nagdudulot ng dalawang ito. Ang COVID-19 ay dulot ng isang <a href="https://www.cdc.gov/coronavirus/2019-ncov/faq.html#Basics">bagong coronavirus (na tinatawag na SARS-CoV-2)</a> at ang trangkaso ay dulot ng <a href="https://www.cdc.gov/flu/about/viruses/index.htm">mga influenza virus</a>.&nbsp;</p>



<p class="wp-accordion-content">Magkatulad ang mga sintomas ng trangkaso at COVID-19. Mahirap tukuyin ang pagkakaiba sa pagitan ng mga ito nang hindi nagpapasuri.</p>



<p class="wp-accordion-content">Ang mga kaso ng COVID-19 at trangkaso ay posibleng walang sintomas (asymptomatic) hanggang sa matinding sintomas. Kasama sa mga karaniwang sintomas ng COVID-19 at trangkaso ang:</p>



<ul class="wp-accordion-content"><li>Lagnat o panginginig</li><li>Ubo</li><li>Pangangapos ng hininga o hirap sa paghinga</li><li>Labis na pagkapagod (pagkapagod)</li><li>Pananakit ng lalamunan</li><li>Matinding sipon o baradong ilong</li><li>Mga pananakit ng kalamnan o katawan</li><li>Pananakit ng ulo</li><li>Pagsusuka at pagtatae (mas karaniwan sa mga bata kaysa sa mga bata)</li></ul>



<p class="wp-accordion-content">Ang pangunahing pagkakaiba sa pagitan ng mga ito ay posibleng kasama sa mga sintomas ng COVID-19 ang pagbabago o pagkawala ng panlasa o pang-amoy.</p>



<p class="wp-accordion-content">Ang CDC ay may higit pang impormasyon tungkol sa <a href="https://www.cdc.gov/flu/symptoms/flu-vs-covid19.htm">mga pagkakapareho at pagkakaiba sa pagitan ng trangkaso at COVID-19.</a></p>



<h4 class="wp-accordion">Sino ang may posibilidad na mahawahan ng coronavirus, na nagdudulot ng COVID-19?</h4>



<p class="wp-accordion-content">Puwedeng mahawahan ng coronavirus ang kahit na sino. Sa kasalukuyan, ang mga may pinakamalaking posibilidad na mahawahan ay ang mga taong nagkaroon ng matagal at walang proteksyong <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> (nang may layong wala pang 6 na talampakan, sa loob ng hindi bababa sa 15 minuto o nang 24 na oras) sa isang pasyenteng nakumpirmang may coronavirus, may mga sintomas man ang nasabing pasyente o wala. Malaki ang posibilidad ng mga nasa lugar na may ibang tao (gaya ng mga matutuluyan para sa walang matirhan, pasilidad para sa assisted living, o dormitoryo sa kolehiyo) na mahawahan dahil malaki ang tsansang magkaroon sila ng close contact sa iba. Malaki rin ang posibilidad na mahawahan ang mga nakatira o nagpunta kamakailan sa mga lugar kung saan patuloy na may nagkakahawahan. Mapapaliit ng lahat ang posibilidad na mahawahan sila at ang ibang tao sa pamamagitan ng:</p>



<ul class="wp-accordion-content"><li>Pagsusuot ng mask&nbsp;</li><li>Pagdistansya sa isa't isa&nbsp;</li><li>Regular na paghuhugas ng kanilang mga kamay, at&nbsp;</li><li>Pagsasagawa ng <a href="https://www.cdc.gov/coronavirus/2019-ncov/prevent-getting-sick/prevention.html">iba pang pag-iingat na pang-iwas sa sakit</a>.</li></ul>



<h4 class="wp-accordion">Gaano kalaki ang posibilidad na mahawahan ng COVID-19 ang mga bata?</h4>



<p class="wp-accordion-content">Puwedeng mahawahan ng coronavirus at magkaroon ng COVID-19 ang mga bata. Hindi malala ang mga sintomas sa karamihan ng mga batang may COVID-19, o posibleng wala silang sintomas (“asymptomatic”). Mas kaunti ang mga batang nagkaroon ng COVID-19 kaysa sa mga nasa hustong gulang. Gayunpaman, posibleng mas malaki ang posibilidad ng mga batang may ilang partikular na <a href="https://www.cdc.gov/coronavirus/2019-ncov/need-extra-precautions/people-with-medical-conditions.html#children-underlying-conditions">dati nang medikal na kundisyon</a> at sanggol (na wala pang 1 taong gulang) na magkaroon ng malalang COVID-19. Nagkaroon ang ilang bata ng bihira pero malalang sakit na nauugnay sa COVID-19 na tinatawag na <a href="https://www.cdc.gov/coronavirus/2019-ncov/daily-life-coping/children/mis-c.html">multisystem inflammatory syndrome (MIS-C)</a>.</p>



<p class="wp-accordion-content">Para sa higit pang impormasyon para sa mga magulang o tagapag-alaga ng mga bata, tingnan ang page ng Mga Sentro para sa Pagkontrol at Pag-iwas sa Sakit (Centers for Disease Control and Prevention, CDC) tungkol sa <a href="https://www.cdc.gov/coronavirus/2019-ncov/daily-life-coping/caring-for-children.html">Mga Bata at Teenager</a>&nbsp;at ang kanilang <a href="https://www.cdc.gov/coronavirus/2019-ncov/daily-life-coping/parental-resource-kit/childhood.html">Kit para sa Mga Mapagkukunan ng Magulang sa Panahon ng COVID-19</a>.</p>



<p class="wp-accordion-content">Para sa higit pang impormasyon tungkol sa kung paano nakukuha ng mga tao ang virus na nagdudulot ng COVID-19, tingnan ang <a href="https://www.cdc.gov/coronavirus/2019-ncov/prevent-getting-sick/how-covid-spreads.html">Paano Kumakalat ang COVID-19</a>.</p>



<h4 class="wp-accordion">Ano ang dapat kong gawin kung may mga sintomas ng COVID-19 ang aking anak?</h4>



<p class="wp-accordion-content">Kung magkakasakit ang iyong anak ng mga sintomas ng COVID-19, gawin ang mga hakbang na ito:&nbsp;</p>



<ul class="wp-accordion-content"><li><strong>Panatilihin sa bahay ang iyong anak</strong></li><li><strong>Tawagan ang doktor ng iyong anak</strong> para talakayin kung kailangan nilang masuri para sa COVID-19.&nbsp;</li><li>Kung hindi ka sigurado kung nauugnay sa COVID-19 ang mga sintomas ng iyong anak, bisitahin ang <a href="https://www.cdc.gov/coronavirus/2019-ncov/symptoms-testing/coronavirus-self-checker.html">Self-checker sa Coronavirus</a>. Tutulungan ka ng online tool na ito na magpasya kung kailan ka hihingi ng pagsusuri o medikal na pangangalaga para sa iyong anak.&nbsp;</li><li>Kung wala kang insurance sa kalusugan o regular na doktor,<strong> </strong>tumawag sa Medi-Nurse. Ang Medi-Nurse ay isang <a href="https://www.dhcs.ca.gov/Pages/DHCS-COVID%E2%80%9119-Medi-Nurse-Line.aspx">libreng 24/7 na linya para sa pagpapayo ng nurse</a> na available sa <a href="Tel: 877-409-9052">1-877-409-9052</a>. Puwede kang direktang makipag-usap sa isang propesyonal sa pangangalagang pangkalusugan tungkol sa iyong mga sintomas, humingi ng payo para sa pagsusuri at paggamot sa iyong lugar, o tanungin kung paano mag-apply para sa insurance sa kalusugan.</li><li><a href="https://www.cdc.gov/coronavirus/2019-ncov/if-you-are-sick/care-for-someone.html">Protektahan ang iyong sarili laban sa COVID-19 habang inaalagaan ang iyong anak</a>.</li><li>Abisuhan ang paaralan ng iyong anak na mayroon siyang sakit. Sabihan din ang paaralan kapag nagkaroon na ng pagsusuri sa COVID-19 ang iyong anak, at kung ano ang resulta.</li><li>Suriin ang mga patakaran para sa paaralan o pasilidad sa childcare ng iyong anak na nauugnay kung kailan makakabalik ang isang bata pagkatapos magkasakit.</li><li>Pabalikin sa paaralan o ibang pang in-personal na aktibidad ang iyong anak kapag <a href="https://www.cdc.gov/coronavirus/2019-ncov/if-you-are-sick/end-home-isolation.html?CDC_AA_refVal=https%3A%2F%2Fwww.cdc.gov%2Fcoronavirus%2F2019-ncov%2Fprevent-getting-sick%2Fwhen-its-safe.html">ligtas na para sa kanila na makasama ang ibang tao.</a> Talakayin ito sa doktor ng iyong anak.</li></ul>



<p class="wp-accordion-content">Kung may sakit ang iyong anak pero walang COVID-19, posibleng kailanganin pa rin niyang manatili sa bahay sa loob ng kaunting panahon.</p>



<p class="wp-accordion-content"><strong>Sa isang medikal na emergency, tumawag sa 911 o dalhin ang iyong anak sa emergency room.</strong></p>



<p class="wp-accordion-content"><strong>Huwag iantala ang paghingi ng pang-emergency na pangangalaga para sa iyong anak dahil lang nag-aalala ka tungkol sa pagkalat ng COVID-19. </strong>Ang mga emergency room ay may mga plano sa pag-iwas sa impeksyon para protektahan ka at ang iyong anak sa pagkakasakit ng COVID-19, kung kailangan ng iyong anak ng emergency care.</p>



<p class="wp-accordion-content">Kung nagpapakita ang iyong anak ng alinman sa mga emergency na palantandaan ng babala na ito, humingi kaagad ng pang-emergency na medikal na pangangalaga.</p>



<ul class="wp-accordion-content"><li>Problema sa paghinga</li><li>Pananakit o paninikip ng dibdib na hindi nawawala</li><li>Bagong pagkalito</li><li>Hindi makabangon o hindi makapagpuyat kapag hindi pagod</li><li>Pangingitim ng labi o mukha</li></ul>



<p class="wp-accordion-content">Tumawag sa provider sa pangangalagang pangkalusugan ng iyong anak para sa anumang iba pang sintomas na matindi o nakakabahala sa iyo.</p>



<p class="wp-accordion-content">Tingnan ang <a href="https://www.cdph.ca.gov/Programs/CID/DCDC/Pages/COVID-19/Guidance-on-Returning-to-Work-or-School-Following-COVID-19-Diagnosis.aspx">Gabay sa Pagbalik sa Trabaho o Paaralan Kasunod na Diagnosis sa COVID-19</a> ng CDPH at <a href="https://www.cdc.gov/coronavirus/2019-ncov/daily-life-coping/children/symptoms.html#:~:text=If%20your%20child%20has%20symptoms,or%20tested%20for%20COVID%2D19.">COVID-19 sa Mga Bata at Teenager</a> ng CDC para sa higit pang detalye.</p>



<h4 class="wp-accordion">Ano ang mga pangmatagalang epekto ng COVID-19?</h4>



<p class="wp-accordion-content">Hindi pa ganoon katagal ang sakit para talagang malaman natin. Pero may dahilan para maghinalang maraming organ malapit sa mga baga ang apektado, at na posibleng hindi mawala ang ilang epekto matapos gumaling.</p>



<p class="wp-accordion-content">May mga naiulat na sintomas na tumagal nang mahigit sa 4 na linggo ang ilang hindi malalang kaso ng COVID-19 na hindi na-admit sa ospital. Nagtuluy-tuloy ang mga sintomas ng ilang naospital na kaso nang 8 linggo o higit pa matapos nilang makalabas ng ospital.</p>



<p class="wp-accordion-content">Ang mga hindi nawawalang problema sa kalusugan pagkatapos ng malalang COVID-19 ay puwedeng kabilangan ng:</p>



<ul class="wp-accordion-content"><li>Mga problema sa paghinga gaya ng pabalik-balik na ubo, pangangapos ng hininga, pamamaga at pagsusugat ng baga, at hindi maayos na pagdaloy ng dugo sa pagitan ng puso at mga baga</li><li>Mga problema sa puso gaya ng paninikip ng dibdib, pinsala sa puso, at pagpalya ng puso</li><li>Pangmatagalang pagkawala ng pang-amoy at panlasa</li><li>Mga isyu sa kalusugan ng pag-iisip kasama ang depresyon, pagkabagabag, at mga problema sa memorya, wika, pag-iisip, o pagpapasya</li><li>Mga problema sa pamamaga gaya ng pananakit ng kalamnan, multisystem inflammatory syndrome, Guillain-Barre syndrome, o neuralgic amyotrophy</li><li>Mga problema sa tiyan at bituka na may kasamang pagtatae</li><li>Tuluy-tuloy na pananakit ng ulo</li><li>Pagkahapo, panghihina, at problema sa pagtulog</li><li>Problema sa atay at bato</li><li>Pamumuo ng dugo</li><li>Mga namamagang kulani</li><li>Pagpapantal</li></ul>



<p class="wp-accordion-content">Kung nagpapagaling ka mula sa COVID-19, dapat mong kausapin ang iyong doktor para sa pagtatasa ng anumang pangmatagalang sintomas o problema sa kalusugan.</p>



<p class="wp-accordion-content">Tingnan ang page ng CDC na <a href="https://www.cdc.gov/coronavirus/2019-ncov/long-term-effects.html">Mga Pangmatagalang Epekto ng COVID-19</a> at ang page ng NIH na <a href="https://www.covid19treatmentguidelines.nih.gov/overview/clinical-presentation/">Klinikal na Presentasyon ng Mga Taong May Impeksyong Dulot ng SARS-CoV-2</a> para sa higit pang detalye.</p>



<h4 class="wp-accordion">Puwede bang kumalat ang COVID-19 sa pamamagitan ng transmisyon sa hangin?</h4>



<p class="wp-accordion-content">Posible. Sa ilalim ng ilang partikular na kundisyon, mukhang nahawahan ng mga taong may COVID-19 ang ibang taong may layong mahigit sa 6 na talampakan. Nangyari ang mga transmisyon na ito sa mga saradong espasyo na walang sapat na bentilasyon. Sa ilang pagkakataon, malalim ang paghinga ng may sakit na indibidwal, halimbawa, habang kumakanta o nag-eehersisyo siya.</p>



<ul class="wp-accordion-content"><li>Sa mga sitwasyong ito, naniniwala ang mga siyentipikong naging concentrated ang dami ng nakakahawang maliliit na droplet at particle na inilabas ng mga taong may COVID-19 sa puntong naikalat ang virus sa ibang tao. Ang mga taong nahawahan ay nasa espasyo kung saan namalagi ang taong may COVID-19 sa parehong oras o ilang sandali matapos umalis ang nasabing indibidwal.</li><li>Mas karaniwan ang pagkalat ng virus sa pamamagitan ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang taong may COVID-19 kaysa sa pamamagitan ng transmisyon sa hangin.</li></ul>



<h4 class="wp-accordion">Paano ko mapoprotektahan ang aking sarili at ang ibang tao mula sa COVID-19?</h4>



<p class="wp-accordion-content">Ang pinakamahusay na paraan para maiwasang magkasakit ay ang umiwas na malantad sa coronavirus. May mga puwede kang gawin para mapabagal ang pagkalat.</p>



<ul class="wp-accordion-content"><li><a href="https://www.cdc.gov/coronavirus/2019-ncov/prevent-getting-sick/social-distancing.html">Magpanatili ng hindi bababa sa 6 na talampakang layo mula sa ibang tao</a>, kung posible. Napakahalaga nito sa pagpigil sa pagkalat ng COVID-19.</li><li><a href="https://www.cdc.gov/coronavirus/2019-ncov/prevent-getting-sick/diy-cloth-face-coverings.html">Takpan ang iyong mukha at ilong gamit ang mask</a> kapag may ibang tao sa paligid mo. Nakakatulong itong paliitin ang posibilidad ng hawahan sa pamamagitan ng close contact at transmisyon sa hangin.</li><li><a href="https://www.cdc.gov/handwashing/when-how-handwashing.html">Regular na hugasan ang iyong mga kamay</a> gamit ang sabon at tubig. Kung walang sabon at tubig, gumamit ng hand sanitizer na may hindi bababa sa 60% alcohol.</li><li><a href="https://www.cdc.gov/coronavirus/2019-ncov/daily-life-coping/deciding-to-go-out.html">Umiwas sa masisikip na indoor na espasyo</a> at <a href="https://www.cdc.gov/coronavirus/2019-ncov/prevent-getting-sick/disinfecting-your-home.html#ventilation">tiyaking maayos ang bentilasyon sa mga indoor na espasyo</a> sa pamamagitan ng pagpapapasok ng outdoor na hangin kung posible. Sa pangkalahatan, mas maliit ang posibilidad na malantad sa mga nakakahawang respiratory droplet sa mga outdoor na lugar at espasyong may maayos na bentilasyon.</li><li><a href="https://www.cdc.gov/coronavirus/2019-ncov/if-you-are-sick/steps-when-sick.html">Manatili sa bahay at mag-isolate</a> mula sa iba kapag mayroon kang sakit.</li><li><a href="https://www.cdc.gov/coronavirus/2019-ncov/prevent-getting-sick/disinfecting-your-home.html">Regular na linisin at i-disinfect</a> ang mga surface na madalas hawakan.</li></ul>



<p class="wp-accordion-content">Posibleng magdulot ng labis na stress ang mga pandemya, lalo na kapag dumidistansya ka sa ibang tao. Sa panahong ito, mahalagang <a href="https://www.cdc.gov/coronavirus/2019-ncov/daily-life-coping/managing-stress-anxiety.html#community">patuloy na makipag-ugnayan sa iba at alagaan ang kalusugan ng iyong pag-iisip</a>.</p>



<p class="wp-accordion-content">Matuto pa tungkol sa kung ano ang puwede mong gawin para <a href="https://www.cdc.gov/coronavirus/2019-ncov/prevent-getting-sick/prevention.html">maprotektahan ang iyong sarili at ang ibang tao</a>.</p>



<h4 class="wp-accordion">Puwede bang maikalat ng air conditioning ang COVID-19 mula sa isang kwarto patungo sa kabila?</h4>



<p class="wp-accordion-content">Walang ebidensya na kumakalat ang COVID-19 sa loob ng gusali sa pamamagitan ng air conditioning. Maraming iba't ibang heating, ventilation and air conditioning (HVAC) system. Sa katunayan, ang mga HVAC system na may maayos na disenyo ay makakatulong na magpababa ng panganib. Dahil sinasala ng system ang hangin habang umiikot ito, nagdaragdag ito ng mas malinis na hangin sa lugar. Kapag may pumapasok na sariwang hangin mula sa labas, magiging kaunti ang konsentrasyon ng mga nakakahawang particle. Kinakailangan din ang air conditioning sa ilang lugar para protektahan ito mula sa labis na init. Para sa higit pang impormasyon, tingnan ang <a href="https://www.ashrae.org/technical-resources/resources">mga alituntunin ng ASHRAE para sa mga may-ari ng bahay at propesyonal sa HVAC</a>.&nbsp;</p>



<h4 class="wp-accordion">Ano ang kailangan kong malaman tungkol sa COVID-19 at usok na dulot ng wildfire?</h4>



<p class="wp-accordion-content">Dahil sa mga pollutant ng hangin mula sa usok na dulot ng wildfire, puwedeng mairita ang mga baga, makaranas ng pamamaga, humina ang immune system, at lumaki ang posibilidad na magkaroon ng mga impeksyon sa baga gaya ng COVID-19. Bukod pa rito, puwedeng mapalala ng pagkakalantad sa usok na dulot ng wildfire ang mga sintomas at resulta ng COVID-19.</p>



<p class="wp-accordion-content">Tandaang posibleng magkatulad ang mga sintomas sa baga na mula sa pagkakalantad sa usok na dulot ng wildfire at ang mga sintomas ng COVID-19. Kasama sa mga ito ang ubo, pananakit ng lalamunan, at problema sa paghinga.</p>



<p class="wp-accordion-content">Kasama sa mga sintomas ng COVID-19 na hindi nauugnay sa pagkakalantad sa usok ang lagnat o panlalamig, pananakit ng kalamnan o katawan, at pagtatae. Kung sa palagay mo ay mayroon kang COVID-19, makipag-ugnayan sa iyong doktor.</p>



<p class="wp-accordion-content">May mas detalyadong impormasyon ang CDC tungkol sa <a href="https://www.cdc.gov/coronavirus/2019-ncov/php/smoke-faq.html">Usok na Dulot ng Wildfire at COVID-19</a>.</p>



<h2>Manatiling updated</h2>



<ul><li>CDC: <a href="https://www.cdc.gov/coronavirus/2019-ncov/index.html">Coronavirus (COVID-19)</a></li><li>CDC: <a href="https://www.cdc.gov/coronavirus/2019-ncov/symptoms-testing/symptoms.html">Mga Sintomas ng Coronavirus</a></li><li>CDC: <a href="https://www.cdc.gov/coronavirus/2019-ncov/prevent-getting-sick/prevention.html">Paano Protektahan ang Iyong Sarili at ang Ibang Tao</a></li><li>CDC: <a href="https://www.cdc.gov/coronavirus/2019-ncov/need-extra-precautions/index.html">Mga Taong Nasa Mas Malaking Panganib</a></li><li>CDC: <a href="https://www.cdc.gov/coronavirus/2019-ncov/need-extra-precautions/older-adults.html">Mga Nakatatanda at ang COVID-19</a></li><li>CDC: <a href="https://www.cdc.gov/coronavirus/2019-ncov/need-extra-precautions/people-with-medical-conditions.html">Ilang Partikular na Medikal na Kundisyon at Posibilidad na Magkaroon ng Malalang Sakit na Dulot ng COVID-19</a></li><li>CDC: <a href="https://www.cdc.gov/coronavirus/2019-ncov/long-term-effects.html">Mga Pangmatagalang Epekto ng COVID-19</a></li><li>CDC: <a href="https://www.cdc.gov/coronavirus/2019-ncov/prevent-getting-sick/how-covid-spreads.html">Paano Kumakalat ang COVID-19</a></li></ul>
