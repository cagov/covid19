---
layout: "page.njk"
title: "Pagsusuri"
meta: "May available na libre at kumpidensyal na pagsusuri para sa COVID-19 sa bawat Californian na nangangailangan nito. Maghanap ng mga lokasyon ng pagsusuri dito."
author: "State of California"
publishdate: "2021-02-02T01:37:51Z"
tags: ["translate"]
addtositemap: true
---

<div class="highlight">
<h3 class="color-primary mt-0">Maghanap ng pagsusuri malapit sa iyo</h3>
<p>Makakapaghanap ng pagsusuring sino-sponsor ng estado sa link sa ibaba. Puwedeng may mga available na lugar ng pagsusuri mula sa iba pang provider sa <a href="https://covid19.ca.gov/get-local-information/#County-websites">website para sa COVID-19 ng iyong county</a>. </p> <a class="button-lightblue font-size-1em" href="https://www.arcgis.com/apps/Nearby/index.html?appid=43118dc0d5d348d8ab20a81967a15401">Maghanap ng lokasyon ng pagsusuri</a> </div>



<p class="emphasized">May available na libre at kumpidensyal na pagsusuri para sa COVID-19 sa bawat Californian na nangangailangan nito. Kinakailangang magpa-appointment.</p>



<p>Sa page na ito, makikita mo ang sumusunod:</p>



<ul><li><a href="https://covid19.ca.gov/get-tested/#types-of-tests"><strong>Mga uri ng mga pagsusuri</strong></a></li><li><a href="https://covid19.ca.gov/get-tested/#cost-for-testing"><strong>Halaga ng pagsusuri</strong></a></li><li><a href="https://covid19.ca.gov/get-tested/#who-can-get-tested"><strong>Sino ang puwedeng magpasuri</strong></a></li><li><a href="https://covid19.ca.gov/get-tested/#how-to-get-tested"><strong>Paano magpasuri</strong></a></li><li><a href="https://covid19.ca.gov/get-tested/#questions-and-answers"><strong>Mga tanong at sagot</strong></a></li></ul>



<h2 id="types-of-tests">Mga uri ng mga pagsusuri</h2>



<p>Available ang dalawang uri ng pagsusuri para sa COVID-19: <strong>Mga diagnostic na pagsusuri</strong> at <strong>pagsusuri ng antibody.</strong></p>



<p>Sa <strong>diagnostic na pagsusuri</strong>, malalaman mo kung mayroon kang aktibong coronavirus. Sa kasalukuyan, may dalawang uri ang mga diagnostic na pagsusuri: mga viral PCR test na tumutukoy sa genetic material ng virus, at pagsusuri ng antigen na tumutukoy ng mga partikular na protein sa surface ng virus. Gumagamit ng viral PCR test ang mga testing site na nakalista sa page na ito.</p>



<p>Kadalasan, mas mabilis magbigay ng resulta ang mga pagsusuri ng antigen kaysa sa mga viral PCR test sa mas murang halaga, pero mas malaki ang posibilidad ng mga itong hindi matukoy ang isang aktibong impeksyon. Ginagamit ang  mga pagsusuri ng antigen sa mga taong pinaghihinalaang may COVID-19 sa loob ng 5-12 araw pagkatapos nilang magkaroon ng mga sintomas. </p>



<div style="display:none;" class="js-qa js-qa-question">Ano ang pagsusuri ng antibody? Saan ako makakakuha ng pagsusuri ng antibody?</div>



<p>Natutukoy ng <strong>mga pagsusuri ng antibody</strong> ang mga nakaraang impeksyon. Matutukoy ng mga ito kung isa kang magandang candidate para sa <a href="https://covid19.ca.gov/plasma">pag-donate ng plasma ng dugo</a>. Maaaring abutin nang 1-3 linggo matapos ang impeksyon bago makagawa ng antibody ang iyong katawan.</p>



<p>Makakahanap ka ng mga lokasyon para sa pagsusuri ng viral PCR at antibody sa <a href="https://www.arcgis.com/apps/Nearby/index.html?appid=43118dc0d5d348d8ab20a81967a15401">mapa ng California para sa Mga COVID-19 Testing Site</a>.</p>



<h2 id="cost-for-testing">Halaga ng pagsusuri</h2>



<p><strong>Walang babayaran mula sa sariling bulsa para sa medikal na kinakailangan na pagsusuri.</strong> Kung mayroon kang medikal na insurance, sisingilin ng Verily o OptumServe ang iyong kumpanya ng insurance. Kung wala kang insurance, ang gobyerno ang magbabayad para sa iyong pagsusuri.</p>



<h2 id="who-can-get-tested">Sino ang puwedeng magpasuri</h2>



<p>Mas humusay na ang kapasidad at oras ng turnaround ng pagsusuri sa California. Bilang resulta, hangga't walang bagong abiso, <strong>magkakaroon ng pantay na priyoridad ang lahat ng kahilingan para sa kinakailangang pagsusuri</strong>.</p>



<p>Kapag lumampas sa kapasidad ang demand para sa mga pagsusuri, bibigyang-priyoridad ang pagsusuri alinsunod sa <a href="https://www.cdph.ca.gov/Programs/CID/DCDC/Pages/COVID-19/Updated-COVID-19-Testing-Guidance.aspx">Gabay sa Pagsusuri para sa COVID-19</a> ng Departamento ng Pampublikong Kalusugan ng California (California Departament of Public Health, CDPH).</p>



<h3>Pagsusuri para sa COVID-19 sa panahon ng paglulunsad ng mga bakuna</h3>



<p>Aabutin nang maraming buwan bago ganap na makapagbakuna ng sapat na bilang ng mga tao para mapigilan ang pagkalat ng COVID-19. Kaya naman sa ngayon, <strong>hindi nagrerekomenda ang CDPH ng mga pagbabago sa mga kinakailangan sa pagsusuri, maging para sa mga indibidwal na ganap nang nabakunahan.</strong> Habang nadaragdagan ang kaalaman sa siyensya at mga ebidensya, maglalabas ang CDPH ng na-update na gabay para maipakita ang bagong impormasyon at data. </p>



<ul><li>Kung kinakailangan sa iyong trabaho, kailangan mo pa ring regular na magpasuri, kahit nagpabakuna ka na.</li></ul>



<p>Nagsisikap ang <a href="https://testing.covid19.ca.gov/">Testing Task Force sa COVID-19</a> para tiyakin na ang mga Californian ay may access sa mga pagsusuri, at may kapasidad ang mga laboratoryo na tugunan ang demand. </p>



<h2 id="how-to-get-tested">Paano magpasuri</h2>



<p>Nakipagtulungan ang California sa Verily at OptumServe para magbigay ng libre, kumpidensyal na pagsusuri sa buong estado. Available ang mga pagsusuri para sa lahat, kasama ang mga komunidad na hindi masyadong naseserbisyuhan at mga indibidwal na nasa mataas na panganib. </p>



<h3>Pagsusuri sa Verily</h3>



<p>Nagbibigay ang Verily ng drive-through na pagsusuri. Para makahanap ng lugar ng pagsusuri ng Verily na malapit sa iyo at para magpa-appointment:</p>



<blockquote class="wp-block-quote"><p><a href="https://www.projectbaseline.com/study/covid-19/eligibility/" class="action-link pt-3 pb-3 px-4"><strong>Kumpletuhin ang screener</strong></a></p></blockquote>



<p>Kakailanganin mo ng Google account.</p>



<h3 class="mt-4">Pagsusuri sa OptumServe</h3>



<p>Ang mga pagsusuri ay isinasagawa lang kapag may appointment. Humanap ng lokasyon malapit sa iyo at magpa-appointment sa:</p>



<blockquote class="wp-block-quote"><p><a href="https://lhi.care/covidtesting" class="action-link pt-3 pb-3 px-4"><strong>Magpa-register para masuri sa COVID-19</strong></a></p></blockquote>



<p>Kung wala kang access sa internet, tumawag sa 1-888-634-1123.</p>



<p>Ang mga lugar ng pagsusuri ng komunidad ng OptumServe ay naglilingkod sa lahat ng indibidwal na kwalipikado para sa isang pagsusuri. Kasama rito ang walang insurance, kulang ang insurance, hindi dokumentado, at walang tirahang indibidwal. Hindi mo kailangan ng lisensya sa pagmamaneho para makuha ang pagsusuri na ito.</p>



<h2 id="questions-and-answers">Mga tanong at sagot</h2>



<h4 class="wp-accordion">Mayroon bang over-the-counter na COVID-19 test na puwede kong iuwi?</h4>



<p class="wp-accordion-content">Oo. May inilabas ang Pangasiwaan para sa Pagkain at Gamot (Food and Drug Administration, FDA) ng Estados Unidos (United States, U.S.) na <a href="https://www.fda.gov/media/144457/download" aria-label="Emergency Use Authorization to Ellume">Pahintulot para sa Emergency na Paggamit (Emergency Use Authorization, EUA)</a> para sa isang over-the-counter na para sa bahay na diagnostic test para sa COVID-19.. Awtorisado ang pagsusuri para sa mga indibidwal na dalawang taong gulang pataas, kasama ang mga hindi nagpapakita ng mga sintomas.</p>



<p class="wp-accordion-content">Ang pagsusuri sa bahay ay isang rapid at lateral flow na pagsusuri ng antigen, isang uri ng pagsusuri kung saan naglalagay ng liquid na sample sa isang surface na may mga reactive na molecule. Pinapayagan ng FDA ang pagbebenta nito sa mga lugar tulad ng mga botika, kung saan mabibili ito ng isang pasyente, i-swab ang kanyang ilong, gawin ang pagsusuri, at malaman ang mga resulta sa loob ng 20 minuto. </p>



<p class="wp-accordion-content">Ang mga indibidwal na may positibong resulta ay dapat:</p>



<ul class="wp-accordion-content"><li>Mag-isolate</li><li>Humingi ng karagdagang pangangalaga mula sa kanilang provider sa pangangalagang pangkalusugan</li></ul>



<p class="wp-accordion-content">Ang mga indibidwal na nagnegatibo sa pagsusuri at nakakaranas ng mga sintomas ng tulad sa COVID ay dapat mag-follow up sa kanilang provider sa pangangalagang pangkalusugan. Posibleng magkaroon ng negatibong resulta sa pagsusuri at magkaroon pa rin ng impeksyon ng coronavirus.</p>



<p class="wp-accordion-content"><br>Para sa higit pang impormasyon, tingnan ang <a href="https://www.fda.gov/news-events/press-announcements/coronavirus-covid-19-update-fda-authorizes-antigen-test-first-over-counter-fully-home-diagnostic" aria-label="">inilabas na balita ng FDA</a>.</p>



<h4 class="wp-accordion">Mayroon bang <strong>inirereseta</strong> na COVID-19 test na puwede kong iuwi?</h4>



<p class="wp-accordion-content">Oo. May inilabas ang Pangasiwaan para sa Pagkain at Gamot (Food and Drug Administration, FDA) ng Estados Unidos (United States, U.S.) na <a href="https://www.fda.gov/media/143810/download" aria-label="Emergency Use Authorization (EUA) to Lucira">Pahintulot para sa Emergency na Paggamit (Emergency Use Authorization, EUA)</a> para sa isang diagnostic self-test ng COVID-19 sa bahay. Ang awtorisasyon ay para sa paggamit sa bahay gamit ang sariling kinolekta na mga nasal swab samples sa mga indibidwal na 14 taong gulang at mas matanda. Ang pagsusuri ay kasalukuyang awtorisado para sa reseta na paggamit lang. </p>



<p class="wp-accordion-content">Ginagawa ang pagsusuri sa pamamagitan ng pag-iikot ng swab ng sample na sariling kinolekta sa isang vial na ilalagay sa test unit. Wala pang 30 minuto, mababasa nang direkta ang mga resulta mula sa light-up display ng test unit. </p>



<p class="wp-accordion-content">Ang mga indibidwal na may positibong resulta ay dapat:</p>



<ul class="wp-accordion-content"><li>Mag-isolate</li><li>Humingi ng karagdagang pangangalaga mula sa kanilang provider sa pangangalagang pangkalusugan</li></ul>



<p class="wp-accordion-content">Ang mga indibidwal na nagnegatibo sa pagsusuri at nakakaranas ng mga sintomas ng tulad sa COVID ay dapat mag-follow up sa kanilang provider sa pangangalagang pangkalusugan. Posibleng magkaroon ng negatibong resulta sa pagsusuri at magkaroon pa rin ng impeksyon ng coronavirus.</p>



<p class="wp-accordion-content">Para sa higit pang impormasyon, tingnan ang <a aria-label="FDA news release about first home test" href="https://www.fda.gov/news-events/press-announcements/coronavirus-covid-19-update-fda-authorizes-first-covid-19-test-self-testing-home">inilabas na balita ng FDA</a>.</p>



<h4 class="wp-accordion">Gaano katagal bago makuha ang mga resulta ng pagsusuri para sa coronavirus?</h4>



<p class="wp-accordion-content">Kadalasan, wala pang dalawang araw ang tagal ng paghihintay para sa mga resulta ng pagsusuri para sa coronavirus. Humigit-kumulang two-thirds ang naibabalik sa isang araw, at nakukuha ang mahigit sa 85% sa loob ng dalawang araw.</p>



<p class="wp-accordion-content">Kasama sa tagal ng paghihintay na ito ang pagpapadala. Kaya para sa mga laboratoryo na nagpoproseso ng mga unit para sa pagsusuri sa bahay, posibleng dumepende ang tagal ng paghihintay sa kung kailan ipapadala ng indibidwal ang kanyang kit.</p>



<p class="wp-accordion-content">Kung hindi mo pa natatanggap ang iyong mga resulta sa pagsusuri at ilang araw na ang lumipas, makipag-ugnayan sa iyong provider ng pangangalagang pangkalusugan, serbisyo sa pagsusuri, o lokal na departamento ng kalusugan.<br><br>Magbasa pa sa <a href="https://testing.covid19.ca.gov/">Testing Task Force ng California para sa COVID-19</a>.</p>



<h4 class="wp-accordion">Sino ang dapat magpasuri para sa coronavirus?</h4>



<p class="wp-accordion-content">Dapat kang magpasuri kung:</p>



<ul class="wp-accordion-content"><li>Naging <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> ka ng sinumang nagpositibo sa COVID-19</li><li>Mayroon kang mga sintomas ng COVID-19</li><li>Makakatanggap ka ng tawag mula sa contact tracer</li><li>Kung ikaw ay nasa <a href="https://www.cdph.ca.gov/Programs/CID/DCDC/Pages/COVID-19/Updated-COVID-19-Testing-Guidance.aspx">mataas na panganib</a></li></ul>



<p class="wp-accordion-content">Kung sa palagay mo ay nalantad ka, tumawag sa iyong doktor.</p>



<h4 class="wp-accordion">Kailan ako puwedeng lumapit sa mga tao pagkatapos kong magpositibo sa COVID-19 nang walang sintomas?</h4>



<p class="wp-accordion-content">Kung patuloy na wala kang magiging sintomas, puwede kang lumapit sa iba 10 araw matapos mong pumasa sa iyong pagsusuri.May <br><br>detalyadong rekomendasyon<a href="https://www.cdc.gov/coronavirus/2019-ncov/if-you-are-sick/end-home-isolation.html"> ang CDC</a> para sa mga taong nagpositibo pero walang sintomas.</p>



<h4 class="wp-accordion">Kung magpopositibo ako sa COVID-19 sa isang pagsusuri para sa virus, ano ang dapat kong gawin para maprotektahan ang ibang kasama ko sa bahay?</h4>



<p class="wp-accordion-content">Dapat mong <a href="https://www.cdc.gov/coronavirus/2019-ncov/if-you-are-sick/isolation.html">i-isolate ang iyong sarili</a> mula sa mga kasama mo sa bahay na hindi nagpositibo sa pagsusuri. Matulog at manatili sa kwartong hiwalay sa ginagamit nila, at gumamit ng hiwalay na banyo kung posible. Puwedeng iisang kwarto lang ang gamitin ng maraming naimpeksyong indibidwal na nasa iisang sambahayan para sa pag-isolate.</p>



<p class="wp-accordion-content">Dapat magpasuri kaagad ang mga miyembro ng iyong sambahayan. Dapat silang <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> nang hindi bababa sa 14 na araw. Puwedeng magkaroon ng mga sintomas matapos magnegatibo sa pagsusuri sa loob ng 14 na araw pagkatapos malantad. Hindi dapat mag-quarantine sa iisang kwarto ang maraming tao na nasa iisang sambahayan dahil posibleng may COVID-19 ang iba.</p>



<h4 class="wp-accordion">Paano ako makakakuha ng drive-through na pagsusuri sa Verily?</h4>



<p class="wp-accordion-content">May dalawang hakbang sa prosesong ito: screening at pagsusuri. Kailangan mo munang gumawa ng account at kumpletuhin ang <a href="https://lhi.care/covidtesting">online na screener</a>. Kung kwalipikado ka, makakatanggap ka ng mga detalye kung paano at saan puwedeng magpasuri. Kapag nasuri ka na, makakatanggap ka ng email o tawag sa telepono tungkol sa mga resulta ng iyong pagsusuri para sa COVID-19.</p>



<h4 class="wp-accordion">Bakit hinihiling sa aking gumawa ng account para sa pagsusuri sa Verily?</h4>



<p class="wp-accordion-content">Kailangan ng paraan ng Verily na patunayan at protektahan ang impormasyon ng user. Ginamit nila ang Google para sa serbisyong ito dahil nagbibigay ang mga Google account  ng pinakamahusay na pag-authenticate. Mag-link lang sa isang kasalukuyang Google account o gumawa ng bago (na magagawa mo gamit ang anumang email address). Magagawa ng Verily na ligtas na makipag-ugnayan sa iyo sa sa proseso ng pag-screen at pagsusuri. Ang lahat ng datos na kinokolekta ng Verily ay pinapanatiling pribado at hindi ito nili-link sa Google account ng isang user.</p>



<h2>Manatiling updated</h2>



<ul><li>FDA: <a href="https://www.fda.gov/consumers/consumer-updates/coronavirus-testing-basics">Mga Pangunahing Kaalaman sa Pagsusuri sa Coronavirus</a></li><li>Video ng FDA: <a href="https://youtu.be/5hu7_xIsCRg">Isang Panimula sa Mga Pagsusuri sa COVID-19</a></li><li>Gabay ng CDPH para sa Mga Provider ng Pangangalagang Pangkalusugan: <a href="https://www.cdph.ca.gov/Programs/CID/DCDC/Pages/COVID-19/Guidance-for-Health-Care-Providers.aspx">Pagsusuri para sa COVID-19: PCR, Serology at Antigen</a></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/CDPH-Guidance-on-the-Use-of-Antigen-Tests-for-Diagnosis-of-Acute-COVID-19.aspx">Gabay sa Paggamit ng Mga Antigen Test para sa Diagnosis ng Acute COVID-19</a></li><li>CDPH: <a href="https://www.cdph.ca.gov/Programs/CID/DCDC/Pages/COVID-19/Updated-COVID-19-Testing-Guidance.aspx">Na-update na Gabay sa Pagsusuri para sa COVID-19</a></li><li>CDC: <a href="https://www.cdc.gov/coronavirus/2019-ncov/testing/at-home-testing.html">Pagsusuri sa Tahanan</a></li><li>CDC: <a href="https://www.cdc.gov/coronavirus/2019-ncov/testing/diagnostic-testing.html">Pagsusuri para sa Kasalukuyang Impeksyon</a></li><li>CDC: <a href="https://www.cdc.gov/coronavirus/2019-ncov/testing/serology-overview.html">Pagsusuri para sa Nakaraang Impeksyon</a></li><li>DMHC: <a href="https://www.dmhc.ca.gov/Portals/0/Docs/DO/DMHC-FAQForHealthCoverageOfCOVID-19Testing.pdf">Saklaw sa Planong Pangkalusugan para sa Pagsusuri para sa COVID-19 (PDF)</a></li><li>HRSA: <a href="https://www.hrsa.gov/CovidUninsuredClaim">Reimbursement ng Mga Claim para sa COVID-19 sa Mga Provider at Pasilidad ng Pangangalagang Pangkalusugan para sa Pagsusuri at Paggamot ng Mga Walang Insurance</a></li></ul>
