---
layout: "page.njk"
title: "Tungkol sa mga paghihigpit para sa COVID-19"
meta: "Kasalukuyang gabay tungkol sa kautusang manatili sa bahay ng California para sa coronavirus / COVID-19."
author: "State of California"
publishdate: "2021-06-01T21:19:21Z"
tags: ["translate"]
addtositemap: true
---

<p class="emphasized">Ang lahat ng indibidwal na nakatira sa Estado ng California ay kasalukuyang inaatasang manatili sa kanilang bahay o tirahan, maliban kung para sa pinapahintulutang trabaho, lokal na pamimili o iba pang pinapahintulutang errand, o kung pinapayagan (kasama sa mga tanong at sagot sa ibaba).</p>



<p class="h3">Sa page na ito:</p>



<ul class="toc"><li><strong><a href="#current-restrictions">Mga kasalukuyang paghihigpit</a></strong></li><li><strong><a href="#faq">Mga tanong at sagot</a></strong></li></ul>    <hr class="wp-block-separator" id="current-restrictions"/>    <h2>Mga kasalukuyang paghihigpit</h2>



<h3 id="stay-home-order">Kautusang Manatili sa Bahay</h3>



<p>Noong Marso 19, 2020, iniutos ng <a href="https://www.gov.ca.gov/wp-content/uploads/2020/03/3.19.20-attested-EO-N-33-20-COVID-19-HEALTH-ORDER.pdf">Ehekutibong Kautusan</a> at <a href="https://www.cdph.ca.gov/Programs/CID/DCDC/CDPH%20Document%20Library/COVID-19/Health%20Order%203.19.2020.pdf">Kautusan sa Pampublikong Kalusugan</a> na manatili ang lahat ng Californian sa kanilang mga tahanan maliban kung kailangang lumabas para sa mahalagang trabaho o bumili ng mahahalagang kinakailangan. Binago ng Blueprint para sa Mas Ligtas na Ekonomiya ang mga kautusang ito.</p>



<h3 id="blueprint">Blueprint para sa Mas Ligtas na Ekonomiya</h3>



<p>Noong Agosto 28, 2020, inilabas ng Estado ang <a href="https://covid19.ca.gov/safer-economy/">Blueprint para sa Mas Ligtas na Ekonomiya</a> para pahintulutan ang unti-unting pagbubukas ng ilang partikular na negosyo at aktibidad. Itinatalaga ang mga county sa mga tier na ina-update linggo-linggo at tinutukoy ng rate ng kaso at rate ng pagpositibo ng county. Ang mga lokal na hurisdiksyon ay puwedeng magkaroon ng mas mahihigpit na lokal na kautusan kumpara sa nakatalagang tier.</p>



<div>
<p style="text-align:center"><a class="button-lightblue" href="/safer-economy/">Alamin kung ano'ng nakabukas sa iyong lugar</a></p>
</div>    <hr class="wp-block-separator" id="faq"/>    <h2 class="mt-5">Mga tanong at sagot</h2>



<h3 id="sho-qas">Kautusang Manatili sa Bahay</h3>



<h4 class="wp-accordion">Kailan magiging epektibo ang Utos na Manatili sa Bahay at gaano katagal kami mananatili sa tahanan? Anong mga lugar ng estado ang sakop dito?</h4>



<p class="wp-accordion-content">Ang kautusan ay naging epektibo noong Huwebes, Marso 19, 2020. Ang kautusan ay epektibo hangga't wala pang abiso. Sinasaklaw nito ang buong estado ng California.</p>



<p class="wp-accordion-content">Noong <a href="https://covid19.ca.gov/safer-economy/">Agosto 28, 2020</a>, binago ito ng Estado sa pamamagitan ng paglalabas ng Blueprint para sa Mas Ligtas na Ekonomiya para pahintulutan ang unti-unting pagbubukas ng ilang partikular na negosyo at aktibidad.</p>



<p class="wp-accordion-content">TIngnan ang <a title="tingnan ang page na Blueprint para sa Mas Ligtas na Ekonomiya" href="https://covid19.ca.gov/safer-economy/">Blueprint para sa Mas Ligtas na Ekonomiya</a> para sa mga paghihigpit ng estado sa iyong lugar. Posibleng may mga mailapat na higit pang lokal na paghihigpit.</p>



<h4 class="wp-accordion">Ano ang pagkakaugnay ng Utos na Manatili sa Bahay at ng mga tanong at sagot na ito?</h4>



<p class="wp-accordion-content">Inatasan ng Gobernador ang mga residente ng California na sumunod sa mga direktiba ng Opisyal sa Pampublikong Kalusugan ng Estado. Maraming anyo ang mga direktibang iyon; kasama sa mga ito ang mga partikular na materyal na naka-link sa page na ito, pati ang mga tanong at sagot na ito. Ang mga tanong at sagot na ito ay mga direktiba mula sa Opisyal sa Pampublikong Kalusugan ng Estado, at may bisa at epektong tulad sa iba pang direktiba ng Opisyal sa Pampublikong Kalusugan ng Estado.</p>



<h4 class="wp-accordion">Puwede bang mabago ang Utos na Manatili sa Bahay?</h4>



<p class="wp-accordion-content">Oo. Puwedeng maglabas ang Opisyal sa Pampublikong Kalusugan ng Estado ng mga bagong utos kasabay ng pagbabago sa sitwasyon sa pampublikong kalusugan.</p>



<h3 id="blueprint-qas">Blueprint para sa Mas Ligtas na Ekonomiya</h3>



<h4 class="wp-accordion">Ano'ng nakabukas sa aking county?</h4>



<p class="wp-accordion-content">Puwede mong tingnan ang bukas o saradong status ng mahigit sa 100 uri ng negosyo o aktibidad sa <a title="tingnan ang aming page na Blueprint para sa Mas Ligtas na Ekonomiya" href="https://covid19.ca.gov/safer-economy/">Blueprint para sa Mas Ligtas na Ekonomiya</a>.</p>



<h4 class="wp-accordion">Saan ako makakakita ng mapa ng mga county ng California na may mga antas ng tier?</h4>



<p class="wp-accordion-content">Ang Blueprint para sa Mas Ligtas na Ekonomiya ay may <a href="https://covid19.ca.gov/safer-economy/#county-status">mapa ng California</a> na may kasalukuyang status ng tier ng bawat county: Malawakan (purple), Marami (pula), Katamtaman (orange), o Kaunti (dilaw).</p>



<h4 class="wp-accordion">Puwede ba akong magpagupit?</h4>



<p class="wp-accordion-content">Oo. Puwedeng magbukas ang mga hair salon at barbershop sa bawat county, nang may mga modipikasyon para sa kaligtasan. Tingnan ang <a href="https://covid19.ca.gov/safer-economy/">anong bukas sa iyong lugar</a>.</p>



<h4 class="wp-accordion"><strong>Bukas ba ang mga palaruan? </strong></h4>



<p class="wp-accordion-content">Puwedeng manatiling bukas ang mga palaruan para pamahalaan ang may physical distancing na personal na kalusugan at wellness sa pamamagitan ng outdoor na ehersisyo. Ang mga palaruan sa mga paaralan na nanatiling bukas para sa in-person na pagtuturo, at hindi magagamit ng pangkalahatang publiko, ay puwedeng manatiling bukas at dapat sumunod sa <a rel="noreferrer noopener" href="https://www.cdph.ca.gov/Programs/CID/DCDC/CDPH%20Document%20Library/COVID-19/Consolidated_Schools_Guidance.pdf" target="_blank">gabay para sa mga paaralan at programa ng paaralan</a>.</p>



<h4 class="wp-accordion">Bukas ba ang mga swimming pool?</h4>



<p class="wp-accordion-content">Pinapayagang magbukas ang mga outdoor na swimming pool sa lahat ng county ng California. Dapat isara sa mga outdoor na pool ang mga slide, ride, o iba pang attraction. </p>



<p class="wp-accordion-content">Sarado ang mga indoor na swimming pool sa mga bansa sa <a href="https://covid19.ca.gov/safer-economy">Malawakan (purple) o Substantial (red) na tier</a>.</p>



<p class="wp-accordion-content">Pinapahintulutan ang mga klase para sa pag-iwas sa pagkalunod, kasama ang mga pag-aaral ng paglangoy kasama ang mga sertipikadong guro, sa mga indoor at outdoor na swimming pool sa lahat ng tier, dahil itinuturing na kinakailangan ang mga ito.</p>



<p class="wp-accordion-content">Mananatiling sarado ang mga water park, indoor at outdoor, sa buong estado.</p>



<p class="wp-accordion-content">Kapag wala sa tubig, dapat magsuot ng mga mask o takip sa mukha. Dapat magsagawa ng physical distancing sa lahat ng oras. Hindi pinapayagan ang mga panggrupong pagtitipon. Magdala ng sarili mong tuwalya, at huwag makipaghiraman ng mga gamit na isinusuot sa mukha (tulad ng mga goggles, nose clip, o snorkel). Ang mga pool operator ay dapat sumunod sa mas mahigpit na gabay sa paglilinis at kaligtasan bilang pagtugon sa COVID-19. Tingnan ang gabay ng sektor para sa <a href="https://files.covid19.ca.gov/pdf/guidance-fitness--en.pdf">mga gym at fitness center</a> at <a href="https://files.covid19.ca.gov/pdf/guidance-campgrounds-outdoor-recreation--en.pdf">campground at outdoor na libangan</a>.</p>



<h4 class="wp-accordion">Ligtas bang mamili sa mga nakabukas na negosyo?</h4>



<p class="wp-accordion-content">Ang panganib ng pagkakaroon ng COVID-19 ay totoo pa rin para sa lahat ng taga-California at patuloy itong nakamamatay. Ito ang dahilan kung bakit ang bawat negosyo na pinapayagang magbukas ay dapat magsagawa ng bawat posibleng hakbang para mabawasan ang panganib ng impeksyon sa pamamagitan ng pagsunod sa <a href="https://covid19.ca.gov/industry-guidance/#top">mga alituntunin ng estado</a> na ito.</p>



<h4 class="wp-accordion">Ano ang maituturing na mahalagang negosyo? </h4>



<p class="wp-accordion-content">Ang mga sektor ng mahalagang lakas-paggawa at kritikal na imprastraktura ay tinutukoy sa web page na <a href="https://covid19.ca.gov/essential-workforce/">mahalagang lakas-paggawa</a>.</p>



<h4 class="wp-accordion">Kung hindi ako isang Mahalagang Manggagawa sa Kritikal na Imprastruktura, puwede pa rin ba akong umalis ng bahay?</h4>



<p class="wp-accordion-content">Oo. Gaya ng idinetalye sa ibang bahagi ng mga naaangkop na direktiba ng estado sa pampublikong kalusugan (kasama ang nasa page na ito), maraming sitwasyon kung saan puwede kang umalis ng bahay o tirahan, kahit hindi ka isang Mahalagang Worker sa Kritikal na Imprastruktura. Halimbawa, puwede kang umalis ng bahay para magtrabaho sa anumang negosyo o iba pang entity na pinapayagang magbukas, para makibahagi sa mga aktibidad ng personal na pagsamba at protesta na naaayon sa mga direktiba sa pampublikong kalusugan, para bumili sa mga lokal na negosyo, o para mag-alaga ng mga kaibigan o kapamilyang nangangailangan ng tulong. At hindi lang ang mga errand na ito ang mga dahilan para kailanganin mong umalis ng bahay: puwede ka ring umalis ng bahay nang mayroon o walang partikular na patutunguhan (halimbawa, para ilakad ang iyong aso, makibahagi sa pisikal na libangan, o kaya para lang lumanghap ng sariwang hangin) basta't patuloy kang didistansya sa iba at susunod sa anupamang naaangkop na direktiba sa pampublikong kalusugan.</p>



<h4 class="wp-accordion">Nagpapatupad ba ng mga protocol para sa kaligtasan? Paano ko iuulat ang isang negosyong hindi sumusunod?</h4>



<p class="wp-accordion-content">May mga ipinapatupad na ganito, at puwede mo itong iulat. Iulat ang mga hindi ligtas na kundisyon o negosyong hindi dapat nakabukas sa iyong lokal na Kontrol sa Inuming May Alkohol (Alcohol Beverage Control), tanggapan ng Komisyoner sa Paggawa, o panrehiyong tanggapan ng Cal/OSHA, depende sa uri ng negosyo. Para mahanap ang mga lokal na contact na ito, tingnan ang Appendix B ng <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas</a>.</p>



<div class="wp-accordion-content"><!-- Adding keywords mask masks report reporting enforce enforcement compliance for quick answers purposes --></div>



<h4 class="wp-accordion">Maaari ko bang ilakad ang aking aso? Dalhin ang aking aso sa beterenaryo?</h4>



<p class="wp-accordion-content">Maaari mong ilakad ang iyong aso. Maaari kang pumunta sa beterenaryo o ospital ng alaga kung nagkasakit ang iyong aso. Tandaang magsuot ng takip sa mukha at dumistansya nang hindi bababa sa 6 na talampakan mula sa iba pang alaga at may-ari.</p>



<h3 id="political">Mga pinoprotektahang aktibidad</h3>



<h4 class="wp-accordion">Gusto kong ipahayag ang aking mga pananaw sa pulitika.  Paano maririnig ang aking boses nang hindi nagdudulot ng alalahanin sa pampublikong kalusugan?</h4>



<p class="wp-accordion-content">Maraming paraan para maipahayag mo ang iyong mga pananaw sa pulitika nang hindi nagdaraos ng aktwal na personal na pagtitipon.  Halimbawa, puwede kang patuloy na tumawag o magsulat sa mga naihalal nang opisyal, magsulat ng mga liham sa editor ng mga lathalain ng balita, magkabit ng mga karatula sa bakuran o bintana, o gumamit ng online at iba pang electronic na media (kasama ang mga Zoom room, Twitter feed, page sa Facebook, at iba pang digital na forum) para maipahayag ang iyong mga opinyon.  </p>



<p class="wp-accordion-content">Bukod pa rito, gaya ng nakasaad sa itaas, maaari kang lumabas ng bahay para sa anumang dahilan hangga't sumusunod ka sa anupamang naaangkop na direktiba sa pampublikong kalusugan. Kapag nasa pampublikong lugar ka, sa ilalim ng mga direktiba sa pampublikong kalusugan, puwede kang makibahagi sa pulitikal na pamamahayag—gaya ng pagsusuot o pagdadala ng karatula.</p>



<p class="wp-accordion-content">Kung mahalaga sa iyo ang sama-samang pagkilos sa isang aktwal na espasyo, pag-isipan kung ikaw o ang iba pang kalahok ay ligtas na makakapagprotesta mula sa inyong mga sasakyan.  Hindi itinuturing ng Opisyal sa Pampublikong Kalusugan ng Estado ang mga aktibidad habang nasa sasakyan bilang mga pagtitipon, kung mananatili ang mga kalahok sa kani-kanilang sasakyan at didistansya sila sa mga taong hindi bahagi ng kanilang mga sambahayan.  Marami nang aktibista ang nag-organisa ng mga protesta habang nasa sasakyan (pagbusina, paglalagay ng mga bandila, pagpapakita ng mga karatula, at iba pa) para maipahayag ang kanilang mga pananaw sa pulitika habang sumusunod sa mga direktiba ng Estado sa pampublikong kalusugan.  </p>



<p class="wp-accordion-content">Kung pinag-iisipan mong magprotesta (kasama ang protesta habang nasa sasakyan), tiyaking makakasunod ka sa lahat ng iba pang naaangkop na batas, kasama ang anumang lokal na pag-iingat sa pampublikong kalusugan na posibleng mas mahigpit kaysa sa mga pambuong-estadong direktiba at iba pang naaangkop na lokal na batas.</p>



<p class="wp-accordion-content">Kung ayaw mong makiisa sa aktuwal na protesta sa labas ng iyong sasakyan kasama ang anumang grupo, dapat mong sundin ang mga alituntunin sa mga pagtitipong pulitikal na pagprotesta sa ibaba.</p>



<h4 class="wp-accordion">Puwede ba akong makibahagi sa mga pulitikal na rally at pagtitipong protesta?</h4>



<p class="wp-accordion-content">Oo, pero may mga kaakibat na espesyal na alalahanin sa pampublikong kalusugan ang mga personal na protesta at rally dahil malaki ang posibilidad sa mga ito na magkahawahan ng COVID-19. </p>



<p class="wp-accordion-content">Kahit masunod ang pagdistansya sa isa't isa, malaki ang posibilidad ng malawakang transmisyon ng COVID-19 kung magsasama-sama ang mga miyembro ng iba't ibang sambahayan para magsagawa ng mga personal na protesta at rally.  Puwedeng magresulta ang mga nasabing pagtitipon sa pagdami ng impeksyon, pagpapaospital, at pagkamatay, lalo na sa mga populasyong nasa mas malaking panganib. Sa partikular, ang mga aktibidad gaya ng pag-chant, pagsigaw, pagkanta, at sabayang pagbigkas ay salungat sa pagpapaliit ng panganib na nakakamit sa pamamagitan ng aktwal na pagdistansya nang may 6 na talampakang pagitan. Kaya naman dapat ugaliin ng mga taong nakikibahagi sa mga ganitong aktibidad na magsuot ng takip sa mukha. </p>



<p class="wp-accordion-content">Samakatuwid, lubos na inirerekomenda sa mga taong gumagamit ng kanilang karapatan na makibahagi sa pulitikal na pamamahayag (kasama ang, halimbawa, karapatan nilang magpetisyon sa pamahalaan) na gumamit ng mga alternatibong paraan, gaya ng maraming online na platform at platform sa pag-broadcast na available sa digital na panahon, sa halip na magsagawa ng mga personal na pagtitipon. </p>



<p class="wp-accordion-content">Gayunpaman, hindi ipinagbabawal ng mga direktiba sa pampublikong kalusugan ng estado ang mga personal na protesta at rally <em>sa labas ng bahay</em> basta't magpapanatili ka ng layong hindi bababa sa 6 na talampakan mula sa mga tao o grupo ng mga tao mula sa iba't ibang sambahayan sa lahat ng pagkakataon. Bukod pa rito, dapat kang magsuot ng takip sa mukha o mask. Ipinapayo sa mga Lokal na Opisyal ng Kalusugan na isaalang-alang ang mga naaangkop na limitasyon sa mga kapasidad ng pagdalo sa labas ng bahay, at gawing salik ang mga pangunahing indicator ng COVID-19 sa kalusugan ng kanilang hurisdiksyon. Ang hindi nasunod ang mga kinakailangang ito ay posibleng magresulta sa isang kautusan sa pagkalat o iba pang pagkilos sa pagpapatupad. </p>



<p class="wp-accordion-content">Papahintulutan ang mga personal na <em>indoor </em>na protesta at rally basta't (1) lilimitahan ang mga pupunta sa 25% kapasidad sa tier na Napakarami (purple) at Marami (pula), at 50% kapasidad sa tier na Katamtaman (orange) at Kaunti (dilaw), at (2) makakapagpanatili nang hindi bababa sa 6 na talampakang distansya sa isa't isa ang mga tao o grupo ng mga tao mula sa iba't ibang sambahayan sa lahat ng pagkakataon. Lubos na napapalaki ng mga aktibidad sa pagkanta at pag-chant ang posibilidad na magkahawahan ng COVID-19, at lubos na hindi hinihikayat ang mga ito. Ang hindi nasunod ang mga kinakailangang ito ay posibleng magresulta sa isang kautusan sa pagkalat o iba pang pagkilos sa pagpapatupad. Iniaatas ang pagsusuot ng mga mask at takip sa mukha alinsunod sa mga direktiba ng CDPH.</p>



<p class="wp-accordion-content">Dapat magpanatili ang mga kalahok ng pisikal na distansya na hindi bababa sa 6 na talampakan mula sa sinumang nakaunipormeng peace officer at iba pang tauhan sa pampublikong kalusugan, at dapat silang sumunod sa lahat ng iba pang kinakailangan at direktibang ipapatupad ng mga lokal na opisyal sa kalusugan at tagapagpatupad ng batas, o iba pang naaangkop na awtoridad.</p>



<p class="wp-accordion-content">Regular na susuriin ang limitasyong ito sa bilang ng dadalo. Tatasahin ng pagsusuring ito ang mga epekto ng mga ipinapatupad na limitasyon sa pampublikong kalusugan, at magbibigay ito ng higit pang tagubilin bilang bahagi ng pagpapanumbalik ng mga pagtitipon na nauugnay sa First Amendment nang ayon sa yugto.</p>



<h4 class="wp-accordion" id="vote">Paano ako boboto?</h4>



<p class="wp-accordion-content"><a href="http://files.covid19.ca.gov/pdf/CDPH-to-SOS-Letter-from-Acting-HO-Aug-18-1.pdf">Mahalagang aktibidad</a> ang mga halalan, at patuloy pa ring nalalapat ang mga naaangkop na probisyon ng Kodigo ng Mga Halalan sa panahon ng COVID-19 maliban na lang kung nasuspinde o naamyendahan. May ipinapatupad na partikular na lehislasyon para matugunan ang pangangasiwa ng halalan sa panahon ng COVID-19. Alinsunod sa lehislasyong ito, ang mga panukala tulad ng pagboto sa pamamagitan ng koreo, mga lokasyon sa maagang pagboto, at mga drop box ng balota ay ginagamit para matiyak na ligtas, maayos, at accessible ang mga halalan ng California. Tingnan ang <a href="https://elections.cdn.sos.ca.gov/ccrov/pdf/2020/july/20154jl.pdf">gabay para sa ligtas na pangangasiwa ng halalan</a> sa panahon ng COVID-19.</p>



<p class="wp-accordion-content">Bisitahin ang <a class="external" href="https://registertovote.ca.gov/">online na pagpaparehistro ng botante</a> para makapagparehistrong bumoto o para malaman ang iyong status sa pagpaparehistro bilang botante.</p>



<p class="wp-accordion-content">Dumistansya sa isa't isa at sumunod sa iba pang naaangkop na direktiba sa pangangalagang pangkalusugan habang nakikibahagi sa mga aktibidad na nauugnay sa halalan. Kasama sa mga ito ang pangongolekta at paghuhulog ng mga balota, at pangongolekta ng mga lagda para maging kwalipikado ang mga kandidato o panukala para sa balota.</p>



<h4 class="wp-accordion">Puwede ba akong magsimba?</h4>



<p class="wp-accordion-content">Oo. Puwedeng magbukas ang mga lugar ng pagsamba gaya ng mga simbahan, moske, temple, at synagogue sa buong estado, nang may<a href="https://covid19.ca.gov/industry-guidance/#worship"> mga modipikasyon para sa kaligtasan</a>. Sa mga county na nasa <a href="https://covid19.ca.gov/safer-economy">tier na Malawakan (purple)</a>, ang mga indoor na serbisyo sa mga lugar ng pagsamba ay inirerekomenda nang magbukas sa 25% ng karaniwang kapasidad ng kuwarto, pero lubos na inirerekomenda ang mga outdoor na serbisyo, malayuang serbisyo, at iba pang alternatibo sa in-person na panrelihiyong kasanayan. Sa tier na Marami (pula), ang mga indoor na serbisyo sa mga lugar ng pagsamba ay inirerekomenda nang mag-operate sa 25% ng karaniwang kapasidad ng kuwarto. Sa mga county sa tier na Katamtaman (orange) at Kaunti (dilaw), inirerekomenda nang mag-operate ang mga indoor na serbisyo sa 50% kapasidad.</p>



<h4 class="wp-accordion">Puwede ko bang i-practice ang aking pananampalataya?</h4>



<p class="wp-accordion-content">Oo. Ang pag-practice ng iyong pananampalataya ay isang aktibidad na pinoprotektahan ng saligang-batas at puwedeng makita sa iba't ibang paraan.<!-- church, mosque, synagogue, temple, wedding, funeral, baptism --></p>



<p class="wp-accordion-content">Bagama't ang mga in-person na panrelihiyong pagtitipon—tulad ng iba pang in-person na pagtitipon—ay may mataas na panganib ng transmisyon ng COVID-19, dahil sa mga kamakailang pasya ng hukuman, inaalis na ng Estado ang mga limitasyon sa lokasyon at kapasidad nito sa mga in-person na panrelihiyong pagtitipon. Ipinapatupad pa rin ang lahat ng iba pang paghihigpit.</p>



<h4 class="wp-accordion">Anong mga kundisyon ang dapat matugunan para maipagpatuloy ang mga serbisyo sa pananampalataya at kultural na seremonya sa mga lugar ng pagsamba?</h4>



<p class="wp-accordion-content">Makakakita ng impormasyon tungkol sa mga kundisyong ipinapatupad ng estado sa <a href="https://covid19.ca.gov/industry-guidance/#worship">gabay para sa mga lugar ng pagsamba</a>. Puwedeng magpatupad ang mga lokal na opisyal sa pampublikong kalusugan ng mga karagdagang kundisyon. Hindi inoobliga ng gabay na ito ang mga lugar ng pagsamba na ibalik ang personal na aktibidad. Lubos na inirerekomendang patuloy na magsagawa ang mga lugar ng pagsamba ng mga malayuang serbisyo o iba pang alternatibo sa mga personal na pagsasabuhay ng pananampalataya para sa mga taong malaki ang posibilidad na mahawaan ng COVID19.</p>



<p class="wp-accordion-content">Kahit masunod ang pagdistansya sa isa't isa, mas malaki ang panganib ng malawakang transmisyon ng COVID-19 kung magsasama-sama sa iisang lugar ang mga tao mula sa maraming sambahayan para mag-practice ng personal na pananampalataya, at puwede itong magresulta sa pagdami ng impeksyon, pagpapaospital, at pagkamatay, lalo na sa mga populasyong nasa mas malaking panganib. Sa partikular, sa mga aktibidad gaya ng pagkanta at sabayang pagbigkas, talagang mas malaki ang posibilidad ng transmisyon ng COVID-19. Dahil dito, lubos na hindi hinihikayat ang mga aktibidad sa pagkanta at pag-chant at dapat isagawa ang mga ito nang may mga modipikasyong nakasaad sa <a href="https://www.cdph.ca.gov/Programs/CID/DCDC/Pages/COVID-19/Guidance-for-the-Prevention-of-COVID-19-Transmission-for-Gatherings-November-2020.aspx">gabay sa mga pagtitipon</a>. Dapat magsuot ng mga takip sa mukha, sa lahat ng pagkakataon, ang mga congregant na nakikibahagi sa sabayang pagbigkas.</p>



<p class="wp-accordion-content">Ang mga lugar ng pagsamba ay puwedeng magbukas sa mga indoor na pagpapatakbo at inirerekomendang gawin ito nang nagsasagawa ng mga limitasyon sa kapasidad gaya ng nakasaad sa <a title="Tingnan ang mga ipinag-aatas sa Blueprint para sa Mas Ligtas na Ekonomiya" href="https://covid19.ca.gov/safer-economy">Blueprint para sa isang Mas Ligtas na Ekonomiya</a>, at pagsunod sa lahat ng pangkaligtasang modipikasyon at gabay na ipinag-aatas, kapag pinapahintulutan ng mga nauugnay na lokal na paghihigpit.</p>



<p class="wp-accordion-content">Ipinapayo sa mga Lokal na Opisyal ng Kalusugan na isaalang-alang ang mga naaangkop na limitasyon sa mga kapasidad ng pagdalo <em>sa labas ng bahay </em>, at gawing salik ang mga pangunahing indicator ng COVID-19 sa kalusugan ng kanilang hurisdiksyon. Bilang minimum, dapat natural na malilimitahan ang dadalo sa labas ng bahay sa pamamagitan ng pagpapatupad ng mahihigpit na hakbang sa pagdistansya sa isa't isa na may minimum na 6 na talampakan sa pagitan ng mga attendee mula sa iba't ibang sambahayan, bukod pa sa ibang nauugnay na protokol na nakapaloob sa dokumentong ito. </p>



<p class="wp-accordion-content">Regular na susuriin ng Departamento ng Pampublikong Kalusugan ng California ang limitasyong ito.</p>



<h4 class="wp-accordion">Puwede bang pumunta ang mga bata sa mga panggrupong aktibidad (gaya ng Sunday school o Hebrew school) sa mga lugar ng pagsamba?</h4>



<p class="wp-accordion-content">Oo.  Pinapayagan sa lahat ng tier ang mga outdoor na aktibidad. Sa Malawakan (purple) na tier, pinapayagan ang mga indoor na aktibidad kung ang mga ito ay sumusunod sa <a class="external" href="https://www.cdph.ca.gov/Programs/CID/DCDC/Pages/COVID-19/small-groups-child-youth.aspx">gabay ng cohort</a>. Sa lahat ng iba pang tier, dapat sundin ng mga indoor na aktibidad ang gabay na nalalapat sa mga Day Camp.</p>



<h4 class="wp-accordion">Kailan magbabago ang mga kasalukuyang kundisyon para sa mga lugar ng pagsamba?</h4>



<p class="wp-accordion-content">Susuriin at tatasahin ng Departamento ng Pampublikong Kalusugan ng California, kasama ang Mga Departamento ng Pampublikong Kalusugan ng mga county, ang mga epekto ng mga ipinapatupad na limitasyon sa pampublikong kalusugan, at magbibigay ito ng higit pang tagubilin bilang bahagi ng pagpapanumbalik ng mga aktibidad sa mga lugar ng pagsamba. </p>



<h4 class="wp-accordion">Pinapayagan ba ang mga kasal?</h4>



<p class="wp-accordion-content">Oo. Dapat sumunod ang mga seremonya ng kasal sa gabay para sa <a href="https://covid19.ca.gov/industry-guidance/#worship">Mga lugar ng pagsamba o seremonya sa kultura</a>. Gaya ng iniaatas ng gabay na iyon, dapat dumistansya sa isa't isa ang lahat ng dadalo. Magsuot ng mask, regular na maghugas ng mga kamay, at magpanatili ng 6 na talampakang distansya mula sa sinumang hindi mo sa kasama sa bahay. </p>



<p class="wp-accordion-content">Labis na hindi hinihikayat ang mga indoor na seremonya, lalo na sa mga tier na Widespread (purple) at Substantial (pula) dahil sa mataas na panganib ng transmisyon sa mga loob ng pasilidad. Para malaman kung ano ang inirerekomenda sa status ng tier ng iyong county, hanapin ang “Mga Kasal” sa <a href="https://covid19.ca.gov/safer-economy/">Blueprint para sa Mas Ligtas na Ekonomiya</a>.</p>



<p class="wp-accordion-content">Hindi pinapayagan ang mga pagkain o inumin para sa mga guest sa mga seremonya, lalo na kung indoors.</p>



<p class="wp-accordion-content">Pinapahintulutan ang mga reception ng kasal, pero may mga paghihipit din sa kapasidad at lugar ng mga ito batay sa status ng tier ng iyong county. Para sa mga kasalukuyang kundisyon, hanapin ang “Reception” sa <a href="https://covid19.ca.gov/safer-economy/">Blueprint para sa Mas Ligtas na Ekonomiya</a>.</p>



<p class="wp-accordion-content">Bagama't pinapayagan ang mga reception ng kasal sa kasalukuyan, pag-isipan ang mga mas ligtas na opsyon gaya ng pagbabahagi ng iyong kasal online sa pamamagitan ng video conference (Zoom, Google Meet, o iba pang platform). Sa pamamagitan nito, mapoprotektahan ang iyong mga mahal sa buhay, lalo na ang mga may malaking posibilidad na mahawahan gaya ng mga nakatatanda o mga taong may mga pabalik-balik na kundisyon. </p>



<p class="wp-accordion-content">Makikita ng higit pang detalye sa gabay para sa <a href="https://covid19.ca.gov/industry-guidance/#worship">Mga lugar ng pagsamba at kultural na seremonya</a> at gabay para sa <a href="https://covid19.ca.gov/industry-guidance/#private-events">Mga pribadong venue at event</a>.</p>



<h4 class="wp-accordion">Pinapayagan ba ang mga pagtitipon para sa mga musikal, teatrikal, at artistikong pagtatangghal?</h4>



<p class="wp-accordion-content">Pinapahintulutan ang mga pagtitipon para sa live na pangmusika, pangteatro, at iba pang pangsining na pagtatanghal na naaayon sa <a href="https://covid19.ca.gov/industry-guidance/#live-performances">gabay para sa seated na live event na may audience</a> o alinsunod sa naaangkop na gabay ng sektor para sa venue na magho-host ng ganoong uri ng pagtatanghal (gaya ng <a href="https://covid19.ca.gov/industry-guidance/#restaurants">mga restaurant, winery, or bar</a>).   </p>



<h3 id="govservices">Mga serbisyo ng pamahalaan</h3>



<h4 class="wp-accordion">Puwede ba akong pumunta sa Departamento ng Mga Sasakyang De-motor (Department of Motor Vehicles, DMV)?</h4>



<p class="wp-accordion-content">Oo, pero alamin muna kung <a class="external" href="https://www.dmv.ca.gov/portal/dmv-online/">matatapos mo ang iyong transaksyon online</a>. Magagawa na ngayon ng halos lahat ng Californian na i-renew ang kanilang lisensya sa pagmamaneho online – kahit nakasaad sa abiso sa pag-renew na kailangan ng pagbisita sa opisina. Puwede ring gamitin ng mga customer ang <a class="external" href="https://www.dmv.ca.gov/portal/make-an-appointment/service-advisor/">Tagapayo sa Serbisyo</a> sa website ng DMV para malaman ang kanilang mga opsyon sa pagsasagawa ng mga gawain sa DMV.</p>



<p class="wp-accordion-content">Para protektahan ang mga customer at empleyado, ipinag-aatas ng DMV sa lahat ng papasok sa mga opisina ng DMV ang pagsusuot ng takip sa mukha, pagdidistansya sa iba, pagsagot sa mga tanong sa pagsusuri sa kalusugan, at pagpapakuha ng temperatura ng kanilang katawan. Para pinakamahusay na mapaglingkuran ang mga customer at magpanatili ng naaangkop na distansya, limitado ang dami ng taong pinapayagan sa opisina, may naaangkop na pag-eespasyo ang mga upuan, at nagkabit ng plexiglass.</p>



<p class="wp-accordion-content">Kasama sa mga nakatalagang pangkaligtasang hakbang para sa pagsusuri sa pagmamaneho ang ipinag-aatas na takip sa mukha, pagtugon sa mga tanong sa pagsusuri sa kalusugan, pagkuha ng temperatura, nakabukas na bintana para sa mas mahusay na sirkulasyon ng hangin, at mga takip sa upuan.</p>



<h4 class="wp-accordion">Puwede ko bang ipasuri ang smog mula sa aking sasakyan?</h4>



<p class="wp-accordion-content">Depende. Posibleng sarado ang ilang lokasyon para sa pagsusuri ng smog. Pinapayuhan ng <a class="external" href="https://www.bar.ca.gov/COVID-19_Impacts_on_BAR_Programs_and_Services.aspx">Kawanihan para sa Pagkukumpuni ng Sasakyan</a> ang mga driver na magbayad pa rin ng mga singil sa pagpaparehistro ng sasakyan sa DMV para maiwasan ang anumang singil para sa nahuling pagbabayad. Gayunpaman, hindi mo matatanggap ang iyong bagong sticker para sa pagpaparehistro o taon hangga't hindi natatanggap ng DMV ang impormasyon tungkol sa smog. Kapag wala nang bisa ang mga utos o direktiba ng estado at lokal, puwede mo nang kunin ang kinakailangang sertipiko para sa pagsusuri ng smog para makumpleto ang proseso ng pagpaparehistro ng sasakyan sa DMV.</p>



<h4 class="wp-accordion">Sino ang makakaugnayan ko hinggil sa utos sa kustodiya at mga karapatan sa pagbisita ng anak ko? </h4>



<p class="wp-accordion-content">Magkakaiba ang mga court operation sa bawat county. Puwede mong gamitin ang <a class="external" href="https://www.courts.ca.gov/selfhelp.htm">California Courts Self-Help Center</a> o puwede kang makipag-ugnayan sa iyong <a class="external" href="https://www.courts.ca.gov/find-my-court.htm?query=browse_courts">lokal na tanggapan ng pamahalaan</a> para sa higit pang impormasyon.</p>



<h4 class="wp-accordion">Kailangan ko bang gampanan ang tungkulin ko bilang juror kung ipapatawag ako?</h4>



<p class="wp-accordion-content">Magkakaiba ang mga court operation sa bawat county. Puwede mong gamitin ang <a class="external" href="https://www.courts.ca.gov/selfhelp.htm">California Courts Self-Help Center</a> o puwede kang makipag-ugnayan sa iyong <a class="external" href="https://www.courts.ca.gov/find-my-court.htm?query=browse_courts">lokal na tanggapan ng pamahalaan</a> para sa higit pang impormasyon tungkol sa tungkuling maging juror.</p>



<h3 id="past-orders">Mga nakaraang kautusan</h3>



<h4 class="wp-accordion">Ano ang Panrehiyong Kautusang Manatili sa Bahay?</h4>



<p class="wp-accordion-content">Ang <a href="https://www.gov.ca.gov/wp-content/uploads/2020/12/12.3.20-Stay-at-Home-Order-ICU-Scenario.pdf">Panrehiyong Utos na Manatili sa Bahay</a>, na inanunsyo noong Disyembre 3, 2020, ay nag-trigger ng mga karagdagang paghihigpit matapos inanunsyong wala pang 15% ang availability ng ICU sa isang rehiyon. Ipagbabawal nito ang mga pribadong pagtitipon gaano man ito kalaki o kaliit, isinarado ang mga pagpapatakbo ng sektor maliban para sa mga klinikal na imprastraktura at retail, at ipag-aatas ang 100% pagsusuot ng mask (nang may mga partikular na pagbubukod ayon sa nakasaad sa <a class="external" href="https://www.cdph.ca.gov/Programs/CID/DCDC/Pages/COVID-19/guidance-for-face-coverings.aspx">gabay sa paggamit ng mga takip sa mukha</a>) at social distancing.</p>



<p class="wp-accordion-content">Inalis ang Panrehiyong Kautusang Manatili sa Bahay noong Enero 25, 2021 matapos tumaas sa mahigit 15% ang tinatayang availability ng ICU sa loob ng 4 na linggo sa lahat ng rehiyon. Kapag wala na ang rehiyon sa Panrehiyong Kautusang Manatili sa Bahay, babalik ang mga county sa rehiyong iyon sa naaangkop na tier at mga panuntunan alinsunod sa <a href="https://covid19.ca.gov/safer-economy/">Blueprint para sa Mas Ligtas na </a>Ekonomiya.</p>



<h4 class="wp-accordion">Bakit ipinatupad ang Panrehiyong Utos na Manatili sa Bahay?</h4>



<p class="wp-accordion-content">Ipinatupad ang Panrehiyong Utos na Manatili sa Bahay para matugunan ang isang krisis sa kapasidad ng ICU na sanhi ng labis na pagtaas ng bilang ng mga nahahawahan sa komunidad na hindi pa nararanasan noon, na may kasamang kakulangan sa mga resource sa ospital gaya ng kagamitan, espasyo, at tauhan. Napunta ang mga rehiyon sa Panrehiyong Utos na Manatili sa Bahay nang bumaba sa 15% ang panrehiyong kapasidad ng ICU. Apat sa limang rehiyon ng California ang panandaliang napailalim sa Panrehiyong Utos na Manatili sa Bahay. Bumagsak sa 0% ang pangkalahatang kapasidad ng ICU ng Estado noong Disyembre, dahil sa epekto ng krisis sa buong estado. Kinailangan ang Panrehiyong Utos na Manatili sa Bahay para maiwasan ang pagbagsak ng kapasidad ng ospital, at para makalipat sa mga pangkrisis na pamantayan ng pangangalaga, na puwedeng magresulta sa pagrarasyon ng access sa mga ventilator at iba pang kagamitang pansagip-buhay at  hindi kinakailangang pagkamatay.</p>



<p class="wp-accordion-content">Naalis ang mga rehiyon sa Panrehiyong Utos na Manatili sa Bahay nang tumaas sa 15% ang kanilang tinatayang kapasidad ng ICU para sa apat na linggo. Tinatayang apat na linggong nahuhuli ang kapasidad ng ICU dahil nahuhuli ang indicator na kapasidad ng ICU; kahit mas mababa sa 15% ang kapasidad ng ICU ngayong araw, ang mga pagpapaospital na iyon ay mga resulta ng mga hawahan mula sa mga nakaraang linggo, at hindi resulta ng mga rate ng transmisyon sa kasalukuyan. Nakabatay ang tinatayang kapasidad ng ICU sa apat na salik: available na tinatayang panrehiyong kapasidad ng ICU sa kasalukuyan, sukatan ng transmisyon sa komunidad sa kasalukuyan, mga rate ng kaso sa rehiyon sa kasalukuyan, at porsyento ng mga kasong dinadala sa ICU.</p>



<h4 class="wp-accordion">Umiiral pa ba ang Panrehiyong Utos na Manatili sa Bahay?</h4>



<p class="wp-accordion-content">Hindi. Naalis na ang lahat ng apat na Rehiyon na napapailalim sa Panrehiyong Utos na Manatili sa Bahay dahil mahigit 15% ang kanilang tinatayang kapasidad ng ICU para sa apat na linggo. Naalis ang Rehiyon ng Sacramento noong Enero 12 nang may 19.1% na tinatayang kapasidad ng ICU para sa apat na linggo. Naalis ang Rehiyon ng Bay Area noong Enero 25 nang may 25.0 % na tinatayang kapasidad ng ICU para sa apat na linggo. Naalis ang Rehiyon ng Southern California noong Enero nang may 33.3% na tinatayang kapasidad ng ICU para sa apat na linggo. Naalis ang Rehiyon ng San Joaquin Valley noong Enero 25 nang may 22.3% na tinatayang kapasidad ng ICU para sa apat na linggo.. Ang Rehiyon ng Northern California ay hindi kailanman bumaba sa 15% na kapasidad ng ICU, at nasa 47.9% noong Enero 25.</p>



<p class="wp-accordion-content">Ipinapakita ng mga sukatang iyon, kasama ng pagbaba ng bilang ng mga kaso, pagpapaospital, rate ng pagiging positibo sa pagsusuri, at rate ng transmisyon sa buong Estado na nakamit ang nilalayon ng Panrehiyong Utos na Manatili sa Bahay na pigilan ang labis na pagtaas ng bilang ng mga nahahawahan sa komunidad na naging banta sa ating sistema ng paghahatid ng pangangalagang pangkalusugan. Bagama't nananatiling laganap at mapanganib ang COVID-19, at mas marami pa rin ang mga kaso kaysa sa surge sa atin noong tag-init, nabawasan na ang krisis na naranasan sa pagtatapos ng 2020 at puwede nang kanselahin ang mga paghihigpit na ipinatupad nang higit sa mga nalalapat sa ilalim ng Blueprint para sa Mas Ligtas na Ekonomiya.</p>



<h4 class="wp-accordion">Bakit natapos na ang Panrehiyong Kautusang Manatili sa Bahay?</h4>



<p class="wp-accordion-content">Natapos na ang kautusang ito para sa lahat ng rehiyon sa buong estado noong Enero 25, 2021 dahil umabot sa 15% o higit pa ang pagtataya sa kapasidad ng ICU sa loob ng 4 na linggo sa natitirang tatlong rehiyon na napapailalim sa utos. Natapos na rin ang Limitadong Kautusang Manatili sa Bahay (curfew). Bumalik na ang mga county sa mga paghihigpit ayon sa kanilang tier sa <a href="https://covid19.ca.gov/safer-economy/" title="buksan ang page na Blueprint para sa Mas Ligtas na Ekonomiya">Blueprint para sa Mas Ligtas na Ekonomiya</a>.</p>



<h4 class="wp-accordion">Paano kami makakasigurong hindi na kami magsasara ulit? Paano kung mapuno ulit ang mga ICU?</h4>



<p class="wp-accordion-content">Tinapos na namin ang Panrehiyong Kautusang Manatili sa Bahay at umaasa kaming hindi na natin kakailanganing ulitin ang nasabing mahihigpit na pag-iingat para patuloy na maprotektahan ang ating sistema ng pangangalagang pangkalusugan at makasagip ng mga buhay. Susuriin namin ang mga kundisyon sa katagalan, at tutukoy kami ng mga kinakailangang pamamagitan. Patuloy na magsasagawa ang Estado ng mga pag-iingat sa pangangalagang pangkalusugan na kinakailangan para maprotektahan ang mga Californian na madaling magkasakit at ang sistema ng paghahatid ng pangangalagang pangkalusugan. Sa tuluy-tuloy na pakikipagtulungan ng lahat, umaasa kaming magtutuluy-tuloy tayo sa daan tungo sa muling pagbubukas.</p>



<h4 class="wp-accordion">Ano ang naging epekto ng pagtatapos ng Panrehiyong Utos na Manatili sa Bahay sa muling pagbubukas ng mga paaralan?</h4>



<p class="wp-accordion-content">Wala itong naging epekto sa framework kaugnay ng muling pagbubukas ng mga paaralan. Tingnan ang <a href="https://www.cdph.ca.gov/Programs/CID/DCDC/CDPH%20Document%20Library/COVID-19/Consolidated_Schools_Guidance.pdf">Ang COVID-19 at Ang Framework ng Muling Pagbubukas ng Personal na Pagtuturo at Gabay sa Pampublikong Kalusugan para sa Mga K-12 na Paaralan sa California, Taong Panuruan 2020-2021</a>. Puwedeng manatiling nakabukas ang mga nakabukas nang paaralan. Ang mga paaralang hindi pa nakabukas ay dapat sumunod sa mga pamantayan sa muling pagbubukas na nasa gabay na iyon.</p>



<h4 class="wp-accordion">Ano ang Limitadong Kautusang Manatili sa Bahay?</h4>



<p class="wp-accordion-content">Ang <a class="external" href="https://www.cdph.ca.gov/Programs/CID/DCDC/Pages/COVID-19/limited-stay-at-home-order-qa.aspx">Limitadong Kautusang Manatili sa Bahay</a> (may bisa simula noong Nobyembre 21, 2020) at ang <a class="external" href="https://www.cdph.ca.gov/Programs/CID/DCDC/Pages/COVID-19/Supplement-to-Limited-Stay-At-Home-Order.aspx">Karagdagan</a> dito (may bisa simula noong Disyembre 22, 2020) ay nag-atas na sa mga county na nasa Malawakan (purple) na tier, dapat manatili sa bahay ang mga Californian sa pagitan ng 10:00pm at 5:00am, nang may ilang pagbubukod.</p>



<p class="wp-accordion-content">Natapos ang utos na ito noong Enero 25, 2021 at wala na itong bisa.</p>



<h4 class="wp-accordion">Ano ang modipikasyon sa Kautusang Manatili sa Bahay noong Mayo 4, 2020?</h4>



<p class="wp-accordion-content">Noong Mayo 4, 2020, unang <a href="https://www.gov.ca.gov/wp-content/uploads/2020/05/5.4.20-EO-N-60-20.pdf">binago</a> ang Kautusang Manatili sa Bahay para bigyang-daan ang unti-unting muling pagbubukas. Pinalitan ng Blueprint para sa Mas Ligtas na Ekonomiya ang kautusang ito noong Agosto 28, 2020.</p>



<h4 class="wp-accordion">Ano ang Kautusan Kaugnay ng Pagdami ng Mga Kaso sa Ospital?</h4>



<p class="wp-accordion-content">Inatasan ang mga county na may 10% availability sa ICU o mas mababa, sa mga rehiyong may 0% availability sa ICU na isapriyoridad ang mga serbisyo para sa mga pinakamalubha ang karamdaman at kanselahin o ilipat ng iskedyul ang mga opsyonal na operasyon. Alinsunod ito sa <a class="external" href="https://www.cdph.ca.gov/Programs/CID/DCDC/Pages/COVID-19/State-Public-Health-Officer-Order-Revoking-the-Hospital-Surge-Order.aspx">Kautusan sa Pampublikong Kalusugan para sa Surge sa Ospital</a> na na-update noong Enero 15, 2021.</p>



<p class="wp-accordion-content">Natapos ang utos na ito noong Pebrero 5, 2021 at wala na itong bisa.</p>



<h4 class="wp-accordion">Paano ko malalaman ang kapasidad ng ospital/ICU sa aking rehiyon?  </h4>



<p class="wp-accordion-content">Nagpapanatili ang estado ng dashboard na available sa publiko tungkol sa <a href="https://covid19.ca.gov/state-dashboard/">ospital at ICU ayon sa county</a>.</p>



<h4 class="wp-accordion">Bubuksan ba ng estado ang mga alternatibong pasilidad sa pangangalaga o surge hospital sa mga rehiyong pinakaapektado para mabawasan ang stress sa mga ospital?  </h4>



<p class="wp-accordion-content">Oo. Sa kasalukuyan, ang estado ay may 11 alternatibong site ng pangangalaga na puwedeng patakbuhin sa loob ng 24-96 na oras, kung kakailanganin ang mga ito. Ang kabuuang bilang ng mga kama sa mga alternatibong site ng pangangalaga na ito ay 1,862. Bukod pa sa mga alternatibong site ng pangangalaga, ang estado ay 22 California Medical Station, na binubuo ng 50 bed field hospital, sa ating pangangalaga na puwedeng mabilis na italaga. Sa kabuuan, mayroon tayong kapasidad ng humigit-kumulang 3,000 karagdagang medical bed na available sa ngayon, bukod pa sa mayroon tayo sa hospital system. Ang impormasyon sa dami ng mga alternatibong site ng pangangalaga at sa dami ng mga surge bed na ginagamit ay makikita sa <a class="external" href="https://public.tableau.com/views/COVID-19BedSurgeDashboard/BedSurge?:embed=y&amp;:showVizHome=no">Dashboard ng Alternatibong Site ng Pangangalaga</a>.</p>
