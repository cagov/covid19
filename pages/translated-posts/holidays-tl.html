---
layout: "page.njk"
title: "Mga Holiday at ang COVID-19"
meta: "Ligtas na ipagdiwang ang iyong mga holiday. Sundin ang gabay mula sa Departamento ng Pampublikong Kalusugan ng California (California Department of Public Health, CDPH) at magplano ng mga ligtas na alternatibong pagdiriwang na hindi nagpapakalat ng coronavirus sa iyong komunidad."
author: "State of California"
publishdate: "2020-11-19T23:29:43Z"
tags: ["translate"]
addtositemap: true
---

<div class="alert alert-warning" role="alert"><h4 class="alert-heading">Bagong limitadong utos sa pananatili sa bahay</h4><p>Nakakaalerto na ang pagdami ng mga kaso ng COVID-19 sa California at kailangan nating lahat na gawin ang ating bahagi para mapigilan ang pagdami pa nito. Simula sa Nobyembre 19, 2020, kinakailangan nang ihinto ang lahat ng hindi kinakailangang trabaho at aktibidad mula 10PM hanggang 5AM sa mga county na nasa tier na Napakarami (purple). Magbasa pa tungkol sa <a href="https://www.cdph.ca.gov/Programs/CID/DCDC/Pages/COVID-19/limited-stay-at-home-order.aspx" class="alert-link">limitadong utos sa pananatili sa bahay</a>.</p></div>



<p>Kadalasan, ang ibig sabihin ng mga holiday ay pagtitipon kasama ng mga kaibigan at kamag-anak, pagpunta sa mga party, pag-host ng mga salu-salo, paglalakbay, at pagdiriwang ng mga nakaugalian nang tradisyon. Pero sa ilang aktibidad para sa holiday, kailangang magsama-sama at makisalamuha sa isa't isa ang mga sambahayan, na nagpapalaki sa posibilidad na magkahawahan ng COVID-19.</p>



<p>Paliitin ang posibilidad mong magkasakit ngayong holiday. Sundin ang gabay mula sa Departamento ng Pampublikong Kalusugan ng California (California Department of Public Health, CDPH) at magplano ng mga mas ligtas na pagdiriwang.</p>



<h2>Mga tip para sa holiday na mas malayo sa sakit</h2>



<p>Tumitindi ang pagkalat ng COVID-19 sa county at sa California kasabay ng pagpasok ng mga tao indoors dahil sa mas malamig na panahon. Para manatili ka at ang iyong mga mahal sa buhay na ligtas, sundin ang <a href="https://www.cdph.ca.gov/Programs/CID/DCDC/Pages/COVID-19/Guidance-for-the-Prevention-of-COVID-19-Transmission-for-Gatherings-November-2020.aspx">mga alituntunin para sa maliliit na pagtitipon</a>. Narito ang ilang karagdagang tip sa kung paano mas ligtas na maipagdiriwang ang holiday.</p>



<ul><li><strong>Tingnan ang status ng tier ng iyong county</strong> para malaman kung anong mga uri ng mga aktibidad at pagtitipon ang pinapahintulutan sa iyong county batay sa pagkalat ng virus sa kasalukuyan.</li><li><strong>Magsuot ng mask sa mga pampublikong lugar</strong>, gaya sa pampubliko at pangmaramihang transportasyon, sa mga event at pagtitipon, kapag namimili at sa mga tindahan, at sa saanmang lugar kung saan may mga makakasalamuha kang tao na hindi mo kasama sa bahay.</li><li><strong>Magsuot ng mask</strong> hindi lang kapag may mga nakapaligid sa iyong hindi  mo kakilala, pero pati na rin kapag <strong>may kasama kang hindi mo kasama sa bahay</strong>, gaya ng malalapit na kaibigan at pamilya.</li><li><strong>Patuloy na dumistansya</strong> – lalo na sa mga nakatatandang miyembro ng pamilya at sa mga taong may mga pabalik-balik na kundisyon sa kalusugan.</li><li><strong>Huwag makibahagi sa mga pagtitipon kasama ng ibang sambahayan</strong> kung ipinagbabawal ito ng iyong county.</li><li>Kung ikaw ay nasa isang county kung saan pinapahintulutan ang indoor na pagtitipon, kapag indoors, <strong>panatilihing nakabukas ang mga bintana at pinto</strong> para may umikot na sariwang hangin, at magsuot ng mask.</li><li>Kung ikaw ay nasa isang county kung saan pinapahintulutan ang indoor na pagtitipon, gamitin ang lahat ng espasyong magagamit mo indoors; <strong>paglayu-layuin ang mga bagay-bagay</strong>.</li><li><strong>Huwag maghiraman ng mga kubyertos o magbigayan ng inumin</strong>. </li><li><strong>Panatilihing mabilis lang ang mga pagtitipon</strong>, sa loob o labas man. Kung mas mabilis, mas ligtas.</li><li>Ang <strong>mga taong may mas malaking posibilidad</strong> na magkaroon ng malalang karamdaman o mamatay mula sa COVID-19 (gaya ng mga mas nakatatandang nasa hustong gulang na may mga pabalik-balik na medikal na kundisyon) <strong>ay lubos na hinihikayat na huwag pumunta sa</strong> anumang pagtitipon, lalo sa mga indoor na pagtitipon. Kung makikibahagi ka sa mga pagtitipon kasama ng mga nakatatanda o ng mga taong may mga pabalik-balik na kundisyon, tiyaking magsusuot sila ng surgical o N95 mask.</li><li>Pinakaligtas ipagdiwang ang holiday kasama ng mga taong kasama mo na sa bahay, pero kung mag-iimbita ka ng ibang tao,<strong> hanggang dalawang iba pang sambahayan lang ang imbitahan</strong> sa iyong pagtitipon. </li><li>Lumalaki ang posibilidad mong makuha at maikalat ang virus kapag naglalakbay ka. <strong>Dapat i-quarantine ng mga papasok na biyahero mula sa labas ng estado ang kani-kanilang sarili sa loob ng 14 na araw </strong>pagkarating nila, bago sila makisalamuha sa iba indoors. </li><li>Regular na <strong>hugasan ang iyong mga kamay</strong> gamit ang sabon at tubig sa loob ng hindi bababa sa 20 segundo o gumamit ng hand sanitizer. Iwasang hawakan ang iyong mga mata, ilong, at bibig. </li><li><strong>Manatili sa bahay kung mayroon kang sakit.</strong></li></ul>



<p>Nakuha ang mga tip na ito para sa holiday sa <a href="https://www.cdph.ca.gov/Programs/CID/DCDC/Pages/COVID-19/Guidance-for-the-Prevention-of-COVID-19-Transmission-for-Gatherings-November-2020.aspx">Gabay sa Maliliit na Pagtitipon</a> ng CDPH.</p>



<h2>Abiso sa paglalakbay</h2>



<p>Kung maglalakbay ka para makita ang iyong mga kaibigan at kapamilya sa holiday, puwedeng lumaki ang posibilidad na mahawahan ka, at maikalat mo ang COVID-19 sa iyong komunidad.<br><br>Lubos na hinihikayat ng CDPH na:</p>



<ul><li>Manatili ang mga Californian sa bahay o sa kanilang rehiyon, at na umiwas sila sa hindi kinakailangang paglalakbay.</li><li>Boluntaryo dapat na i-quarantine ng sinumang darating sa California ang kani-kanilang sarili sa loob ng 14 na araw.</li></ul>



<p>Para sa mga kumpletong detalye at kinakailangan, basahin ang <a href="https://www.cdph.ca.gov/Programs/CID/DCDC/Pages/COVID-19/Travel-Advisory.aspx">Abiso sa Paglalakbay</a> ng CDPH.</p>
