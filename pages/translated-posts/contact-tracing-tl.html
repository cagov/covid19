---
layout: "page.njk"
title: "Contact tracing"
meta: "Oras na para sa susunod na hakbang sa pagpapabagal sa pagkalat ng COVID-19 sa California: contact tracing. Ang simpleng prosesong ito ay ilang dekada nang ginagamit ng pampublikong kalusugan para mapabagal ang pagkalat ng nakakahawang sakit. Makibahagi sa pamamagitan ng pagsagot sa tawag mula sa iyong lokal na departamento ng pampublikong kalusugan. Bahagi ng inisyatiba ng California Connected."
author: "State of California"
publishdate: "2020-09-22T16:49:02.000Z"
tags: ["translate","lang-tl"]
addtositemap: true
---
 <p>Ang <a href="https://www.cdc.gov/coronavirus/2019-ncov/php/open-america/contact-tracing/index.html">contact tracing</a> ay mahalagang hakbang sa pagpapabagal ng pagkalat ng COVID-19. Ito ay kapag inaabisuhan ka ng mga health worker na nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang nahawaan nito. Sasabihin nila sa iyo kung paano <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> o <a href="https://www.cdc.gov/coronavirus/2019-ncov/if-you-are-sick/isolation.html">mag-isolate</a> at magpasuri. Ilang dekada na ring ginagamit ng mga departamento ng pampublikong kalusugan ang contact tracing para labanan ang nakakahawang sakit.&nbsp;</p>



<p>Ipinapakilala ang <strong>California Connected</strong>, ang programa ng contact tracing ng ating estado.</p>



<div class="wp-block-image text-center"><figure class="aligncenter size-large is-resized">     <img width="302" src="https://files.covid19.ca.gov/img/CAConnected_Logo_Tag_4C--en.png" alt="California Connected">   </figure></div>



<p>Sa ilalim ng programang ito, kakausapin ng mga health worker ang mga taong nagpositibo sa pagsusuri. Babalaan nila ang sinumang maaaring na-expose sa kanila, at papanatilihing kumpidensyal ang kanilang mga pangalan. Gagawin nila ang mga sumusunod:</p>



<ul><li>aalamin kung mayroon kang mga sintomas</li><li>mag-aalok ng pagsusuri</li><li>tatalakayin ang mga susunod na hakbang gaya ng pag-quarantine, pag-isolate ng sarili, at medikal na pangangalaga.</li></ul>



<p>Sa pamamagitan ng mabilis na paghahanap ng mga pattern sa pagkalat ng sakit, napapabagal natin ang impeksyon at nakakatulong tayong iwasan ang <a href="https://files.covid19.ca.gov/pdf/employer-playbook-for-safe-reopening--en.pdf">mga outbreak</a>. Nagbibigay-daan ito sa California na mapanatili ang mga pangangailangan sa pangangalagang pangkalusugan nang mas mababa sa kapasidad at ligtas na makapagbukas muli ng mga negosyo.</p>



<h2>Ang kailangan mo lang gawin ay sagutin ang tawag sa telepono</h2>



<p>Ang contact tracing ay isang anonymous na paraan para magawa mo ang bahagi mo. Kapag mas maraming tao ang sasagot sa tawag, mas maraming buhay at trabaho ang maliligtas ng California. Pananatilihing kumpidensyal ang iyong impormasyon sa lahat ng oras.</p>



<p>Ang maagang kaalaman ay makakatulong sa iyong maprotektahan ang iyong mga kaibigan at mahal sa buhay mula sa pagkaka-expose. At ang maagang medikal na pangangalaga ay makakapagpabuti ng iyong resulta.</p>



<p>Kapag mas maaga ka naming nakaugnayan, mas maaga kang makakahingi ng payo, pagsusuri, at suporta.</p>



<h2>Paano ang proseso ng contact tracing?</h2>



<figure class="wp-block-image size-large"><a href="https://files.covid19.ca.gov/pdf/wp/californiaconnected_infographic_english_05192020-1.pdf"><img src="https://files.covid19.ca.gov/img/California-Connected-Infographic--en.jpg" alt="California Connected: Pagpapanatili sa Ating Mga Pamilya at Komunidad na Ligtas. Ang contact tracing ay isang simpleng kumpidensyal na proseso na ilang dekada nang ginagamit ng mga departamento ng pampublikong kalusugan para mapabagal ang pagkalat ng nakakahawang sakit at maiwasan ang mga outbreak. Kapag mas maraming tao ang sumagot sa panawagan, mas maraming buhay at trabaho ang maililigtas ng California. Paano ang proseso ng contact tracing? Kung magpopositibo ka sa COVID-19: Bumukod sa mga kasama mo sa bahay at iwasang makipag-ugnayan sa iba para maiwasan ang pagkalat ng COVID-19. Makikipag-ugnayan sa iyo ang iyong lokal na departamento ng kalusugan. Iuugnay ka nila sa medikal na pangangalaga at tutulungan ka nilang maghanap ng mga mapagkukunan at suporta kung kinakailangan. Posibleng tuluy-tuloy silang makipag-ugnayan sa iyo para kumustahin ang kalagayan mo. Tatanungin ka nila tungkol sa mga pinuntahan at nakasama mo kamakailan. Kumpidensyal at hindi ibabahagi ang iyong impormasyon, at hindi itatanong sa iyo ang katayuan mo sa immigration. Sasabihan ang mga taong iyon na posibleng na-expose sila sa sakit, pero HINDI sasabihin sa kanila ang pangalan mo o ang anumang personal na impormasyon. Kung may nakaugnayan kang nagpositibo sa COVID-19: Makakatanggap ka ng tawag mula sa isang manggagawa sa pampublikong kalusugan, na tutulong sa iyong unawain ang mga susunod na hakbang. Bibigyan ka nila ng access at medikal na pangangalaga nang walang bayad, kung kinakailangan. Hihilingin sa iyong bumukod sa mga kasama mo sa bahay para maprotektahan ang mga nasa paligid mo. Tuluy-tuloy silang makikipag-ugnayan para malaman kung magkakaroon ka ng mga sintomas o kung kailangan mo ng access sa tulong. Para matuto pa, bumisita sa Californiaconnected.ca.gov"/></a></figure>



<p><em>I-download ang <a href="https://files.covid19.ca.gov/pdf/wp/californiaconnected_infographic_english_05192020-1.pdf">Paano ang Proseso ng Contact Tracing? (PDF)</a></em></p>



<h3>Kung magpopositibo ka sa COVID-19:</h3>



<ul><li>Makakatanggap ka ng medikal na pangangalaga, gaano man kalaki ang iyong kita, anuman ang iyong insurance sa kalusugan, o status sa immigration.</li><li>Mabibigyan ka ng payo tungkol sa paghiwalay ng iyong sarili sa iba para maiwasan ang pagkalat ng sakit.&nbsp;</li><li>Tatanungin ka nila ng mga pangunahing bagay tulad ng iyong pangalan at edad, mga lugar na pinuntahan mo, at mga taong nakasalamuha mo.</li><li>Makikipag-ugnayan sa mga taong iyon at sasabihang posibleng na-expose sila sa COVID-19. Aalukin sila ng magpasuri at medikal na pangangalaga.</li><li>Ang iyong personal na impormasyon ay kumpidensyal at hindi puwedeng ibahagi. Hindi nila tatanungin ang iyong status sa immigration.</li></ul>



<h3>Kung na-expose ka sa COVID-19:</h3>



<ul><li>Makakatanggap ka ng tawag, text o email mula sa iyong lokal na departamento ng pampublikong kalusugan para ipagbigay-alam sa iyo ang pagkaka-expose na ito.</li><li>Hindi sila magbabahagi ng impormasyon tungkol sa kung kanino ka posibleng na-expose. Kumpidensyal ang impormasyong ito.&nbsp;&nbsp;</li><li>Makakatanggap ka ng libre at kumpidensyal na pagsusuri, gaano man kalaki ang iyong kita, anuman ang iyong insurance sa kalusugan, o status sa immigration.</li><li>Tutulungan ka nilang maunawaan ang iyong posibilidad na mahawa. Sasabihin nila sa iyo kung ano ang dapat gawin kaagad para maiwasan pang kumalat ito.</li><li>Makikipag-ugnayan sila para malaman kung magkakaroon ka ng mga sintomas.</li><li>Kung mayroon kang mga sintomas, ipapasuri ka nila kaagad. Magkakaroon ka ng mga resource para sa pag-isolate ng sarili.</li><li>Maaaring itanong nila ang mga lugar na pinuntahan mo at ang mga taong nakasalamuha mo.</li><li>Ang iyong personal na impormasyon ay kumpidensyal at hindi puwedeng ibahagi. Hindi nila tatanungin ang iyong immigration status.</li></ul>



<h2>Papanatilihin bang kumpidensyal ang impormasyong ibabahagi ko sa contact tracer?</h2>



<p>Oo. Pinapanatiling pribado ang iyong pagkakakilanlan at impormasyon sa kalusugan sa lahat ng pagkakataon. Hindi ito ibabahagi sa sinumang posibleng na-expose. Walang magtatanong ng iyong status sa immigration sa panahon ng pagsusuri, pangangalaga o mga follow-up na tawag. Hindi rin kailanman hihingin ang iyong Social Security number o impormasyon sa pagbabayad.</p>



<p>Pinoprotektahan ng mahihigpit na batas sa privacy ng California ang lahat ng iyong impormasyon. Ang data ay pinapanatili ng California Connected nang may mahihigpit na pamantayan sa privacy at seguridad. Kinokolekta at sino-store lang ang data para sa paggamit ng mga lokal at pang-estadong departamento ng pampublikong kalusugan.</p>



<h2>Mga tip para protektahan ang mga tao sa paligid mo</h2>



<p>Kung mayroon kang COVID-19 o kung magpopositibo ka sa coronavirus, i-isolate ang iyong sarili sa iba. Subukang manatili sa isang hiwalay na kwarto at gumamit ng hiwalay na banyo. I-disinfect ang mga surface na palaging hinahawakan, o ipagawa ito sa iyong tagapag-alaga.&nbsp;</p>



<p>Close contact ang mga taong kasama mo sa bahay. Dapat silang mag-quarantine at magpasuri.</p>



<h2><strong>Kung magpopositibo ka o naka-isolate o naka-quarantine</strong></h2>



<p>Ang iyong <a href="https://covid19.ca.gov/get-local-information/">lokal na departamento ng pampublikong kalusugan</a> ay maaari kang ikonekta sa&nbsp;</p>



<ul><li>pagsusuri</li><li>medikal na pangangalaga</li><li>pabahay kung kailangan mong i-isolate ang iyong sarili.</li></ul>



<p>Kung nagtatrabaho ka, posibleng kailanganin ng iyong employer na bigyan ka ng <a href="https://covid19.ca.gov/contact-tracing/#Extra-sick-leave">may bayad na sick leave at iba pang benepisyo</a>. Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<p><strong>Kung ikaw ay nakakaranas ng pagkabalisa, stress, o takot, hindi ka nag-iisa.</strong> <a href="https://www.cdc.gov/coronavirus/2019-ncov/daily-life-coping/managing-stress-anxiety.html?deliveryName=USCDC_2067-DM35559">Talagang nakaka-stress ang mga pandemya.</a> Ang takot at pagkabalisa tungkol sa bagong sakit at kung ano ang posibleng mangyari ay mabigat sa damdamin at nagdudulot ng matitinding emosyon. Ang pag-cope sa stress sa malusog na paraan ay magbibigay-daan sa iyo, sa mga taong mahalaga sa iyo, at sa iyong komunidad na mas maging malakas. Tingnan ang <a href="https://www.youtube.com/watch?v=BTx1vELv7zU">video na ito ng CDC</a> tungkol sa pamamahala sa pagkabalisa at stress.</p>



<p>Kung nararamdaman mong kailangan mong makipag-usap sa iba o gusto mo ng emosyonal sa suporta, tingnan ang<a href="https://covid19.ca.gov/resources-for-emotional-support-and-well-being/#top"> listahan ng mga mapagkukunan</a> na ito. &nbsp;Naglabas ang Pangkalahatang Surgeon ng California (California Surgeon General) ng <a href="https://covid19.ca.gov/manage-stress-for-health/#top">dalawang playbook para sa pamamahala ng stress</a> at mga tip para sa mga tagapag-alaga at mga bata.</p>



<p>Kung kailangan mo ng pangangalaga ng bata, bisitahin ang <a href="https://mychildcare.ca.gov/">MyChildCare.ca.gov</a> para makahanap ng lisensyadong pangangalaga ng bata malapit sa iyo. Posibleng may mga available na subsidiya. Tingnan ang iyong <a href="https://rrnetwork.org/index.php?p=family-services/find-child-care">lokal na ahensya sa rekurso at referral sa childcare</a> para malaman kung kwalipikado ka.</p>



<p>Kung isa kang immigrant, makakahanap ka ng tulong sa <a href="https://files.covid19.ca.gov/pdf/wp/listos_covid_19_immigrant_guidance_en_daf.pdf">Gabay para sa mga Immigrant na Californian (PDF)</a>.</p>



<h2>Mga tanong at sagot</h2>



<h4 class="wp-accordion">Ano ang isang close contact?</h4>



<p class="wp-accordion-content">Ang <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> ay isang taong nakasalamuha ng taong may COVID-19 nang may layong wala pang 6 na talampakan, sa loob ng hindi bababa sa 15 minuto, 2 araw bago magsimula ang mga sintomas ng kaso (o, para sa mga pasyenteng walang sintomas, 2 araw bago ang kanilang pagsusuri) hanggang sa mag-isolate ang pasyente. Karaniwang kabilang dito ang mga miyembro ng sambahayan, malalapit na contact, at tagapag-alaga, ngunit maaari ding may kasama pang iba.</p>



<h4 class="wp-accordion">Masusubaybayan ba ng mga contact tracer ang aking lokasyon?</h4>



<p class="wp-accordion-content">Ang programa ng contact tracing ng California ay hindi gumagamit ng anumang teknolohiya ng pagsubaybay sa cell phone. May isang tao lang mula sa iyong lokal na departamento ng pampublikong kalusugan na pribadong kakausap sa iyo. Ang lahat ng impormasyon ay kumpidensyal at pinoprotektahan ng mahihigpit na batas sa privacy ng California. Posibleng manatili silang makipag-ugnayan sa iyo para matiyak na hindi lumulubha ang iyong mga sintomas.</p>



<h4 class="wp-accordion">Available ba sa aking wika ang tulong sa contact tracing?&nbsp;</h4>



<p class="wp-accordion-content">Ang iyong <a href="https://covid19.ca.gov/get-local-information/">lokal na departamento ng kalusugan</a> ay maaaring makipag-ugnayan sa iyo sa maraming iba't ibang wika.</p>



<h4 class="wp-accordion">Sino ang dapat magpasuri para sa coronavirus?</h4>



<p class="wp-accordion-content">Dapat kang magpasuri kung:</p>



<ul class="wp-accordion-content"><li>Naging <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> ka ng sinumang nagpositibo sa COVID-19</li><li>Mayroon kang mga sintomas ng COVID-19</li><li>Makakatanggap ka ng tawag mula sa contact tracer</li><li>Ikaw ay may&nbsp;<a href="https://www.cdph.ca.gov/Programs/CID/DCDC/Pages/COVID-19/Updated-COVID-19-Testing-Guidance.aspx">malaking posibilidad na magkasakit</a></li></ul>



<p class="wp-accordion-content">Humanap ng <a href="https://covid19.ca.gov/testing-and-treatment/">site ng pagsusuri sa iyong lugar</a>.</p>



<p class="wp-accordion-content">Kung sa palagay mo ay nalantad ka, tumawag sa iyong doktor.</p>



<h4 class="wp-accordion">Paano ako makakahanap ng lokasyon ng pagpapasuri para sa coronavirus?</h4>



<p class="wp-accordion-content">Para matuto pa tungkol sa pagsusuri at pangangalaga, bisitahin ang <a href="https://covid19.ca.gov/testing-and-treatment/">Page ng pagsusuri at paggamot</a>. Puwede ka maghanap doon ng mga lokasyon para sa pagpapasuri gamit ang zip code mo.&nbsp;</p>



<h4 class="wp-accordion" id="LHD-Contact-COVID-19-Symptoms">Paano kung nakakaranas ako ng mga sintomas ng COVID-19 at hindi nakipag-ugnayan sa akin ang departamento ng kalusugan?</h4>



<p class="wp-accordion-content"><a href="https://covid19.ca.gov/testing-and-treatment/">Magpasuri</a> kaagad. Makipag-ugnayan sa iyong <a href="https://covid19.ca.gov/get-local-information/">lokal na departamento ng kalusugan</a> para sa contact tracing, at <a href="https://www.cdc.gov/coronavirus/2019-ncov/if-you-are-sick/isolation.html">i-isolate</a> ang iyong sarili hanggang:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri. Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion" id="LHD-Contact-COVID-19-Contacts">Paano kung nakasalamuha ko ang isang taong may mga sintomas ng COVID-19, pero hindi ito alam ng aking lokal na departamento ng kalusugan?</h4>



<p class="wp-accordion-content">Dapat kang <a href="https://covid19.ca.gov/testing-and-treatment/">magpasuri</a>. Makipag-ugnayan sa iyong <a href="https://covid19.ca.gov/get-local-information/">lokal na departamento ng kalusugan</a> para sa contact tracing. <a href="https://www.cdc.gov/coronavirus/2019-ncov/if-you-are-sick/quarantine.html">Mag-quarantine</a> habang hinihintay ang mga resulta ng iyong pagsusuri.</p>



<p class="wp-accordion-content"><strong>Kung nagpositibo ka pero wala kang sintomas</strong>, dapat kang <a href="https://www.cdc.gov/coronavirus/2019-ncov/if-you-are-sick/isolation.html">mag-isolate</a> sa bahay nang hindi bababa sa 10 araw.</p>



<p class="wp-accordion-content"><strong>Kung nagkaroon ka ng mga sintomas</strong>, dapat kang manatili sa bahay hanggang sa:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri.</p>



<p class="wp-accordion-content"><strong>Kung nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang taong nagpositibo pero nagnegatibo ka sa pagsusuri</strong>, dapat ka pa ring <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> sa bahay nang hindi bababa sa 14 na araw.</p>



<p class="wp-accordion-content">Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion">Paano ako magiging isang contact tracer?</h4>



<p class="wp-accordion-content">Ginagamit ng California Connected ang mga dati nang empleyado ng estado para sa contact tracing. Nagpapasalamat kami sa iniaalok na karagdagang suporta ng pribadong sektor at mga kwalipikadong miyembro ng publiko, pero hindi ito kinakailangan sa ngayon.</p>



<div style="display:none;" class="js-qa js-qa-question">Paano ako makakapag-apply sa posisyon para sa contact tracer?</div>
<div style="display:none;" class="js-qa js-qa-answer">Ginagamit ng California Connected ang mga dati nang empleyado ng estado para sa contact tracing. Nagpapasalamat kami sa iniaalok na karagdagang suporta ng pribadong sektor at mga kwalipikadong miyembro ng publiko, pero hindi ito kinakailangan sa ngayon.</div>



<div style="display:none;" class="js-qa js-qa-question">Paano ako magsa-sign up para sa isang posisyon para sa contact?</div>
<div style="display:none;" class="js-qa js-qa-answer">Ginagamit ng California Connected ang mga dati nang empleyado ng estado para sa contact tracing. Nagpapasalamat kami sa iniaalok na karagdagang suporta ng pribadong sektor at mga kwalipikadong miyembro ng publiko, pero hindi ito kinakailangan sa ngayon. </div>



<h4 class="wp-accordion" id="Extra-sick-leave">Mayroon bang karagdagang sick leave para sa mga manggagawa na may mga sintomas ng COVID-19 o naghihintay ng mga resulta ng pagsusuri?</h4>



<p class="wp-accordion-content">Oo. Mayroong pederal, pang-estado, at sa ilang kaso, lokal na sick leave para sa mga manggagawa sa sitwasyong ito:</p>



<ul class="wp-accordion-content"><li><strong>Bayad na sick leave mula sa pederal na pamahalaan: </strong>Hanggang sa 80 oras alinsunod sa Batas sa Pamilya Muna na Pagtugon sa Coronavirus (Families First Coronavirus Response Act, <a href="https://www.dol.gov/agencies/whd/pandemic/ffcra-employee-paid-leave">FFCRA</a>) para sa mga negosyong wala pang 500 ang mga manggagawa.&nbsp;Tumingin ng <a href="https://www.dol.gov/agencies/whd/pandemic/ffcra-questions">higit pang impormasyon tungkol sa FFCRA at sa Mga FAQ nito</a>.</li><li><strong>Karagdagang may bayad na sick leave ng California sa COVID-19:</strong>&nbsp;Ang mga negosyo sa pagkain, provider ng pangangalagang pangkalusugan, at emergency na tagaresponde na may mahigit 500 manggagawa ay dapat magbigay ng hanggang sa 80 oras na <a href="https://leginfo.legislature.ca.gov/faces/billTextClient.xhtml?bill_id=201920200AB1867">may bayad na sick leave</a>.</li><li><strong>Mga ordinansa sa lokal na may bayad na sick leave:</strong> Mayroong mga ordinansa sa may bayad na sick leave ang ilang lokal na lugar.&nbsp; Kumonsulta sa lokal na ahensya ng pagpapatupad ng batas sa iyong lugar.</li></ul>



<p class="wp-accordion-content">Para maunawaan kung ano ang posibleng available, tingnan ang paghahambing ng<strong> </strong><a href="https://www.dir.ca.gov/dlse/Comparison-COVID-19-Paid-Leave.html">sick leave sa COVID-19</a><strong> </strong>at<strong> </strong><a href="https://www.labor.ca.gov/coronavirus2019/#chart">mga benepisyo para sa mga manggagawang naapektuhan ng COVID-19</a>.</p>



<h4 class="wp-accordion" id="Return-to-work">Puwede ba akong bumalik sa trabaho kapag tapos na akong mag-isolate o mag-quarantine?</h4>



<p class="wp-accordion-content">Oo, pero nakadepende sa sitwasyon mo kung kailan ka babalik.</p>



<p class="wp-accordion-content"><strong>Kung mayroon kang mga sintomas</strong>, dapat kang manatili sa bahay hanggang sa:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri.</p>



<p class="wp-accordion-content"><strong>Kung nagpositibo ka pero wala kang sintomas</strong>, dapat kang <a href="https://www.cdc.gov/coronavirus/2019-ncov/if-you-are-sick/isolation.html">mag-isolate</a> sa bahay nang hindi bababa sa 10 araw.</p>



<p class="wp-accordion-content"><strong>Kung nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang taong nagpositibo pero nagnegatibo ka sa pagsusuri</strong>, dapat ka pa ring <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> sa bahay nang hindi bababa sa 14 na araw.</p>



<p class="wp-accordion-content">Magpasuri kaagad kung mayroon kang mga sintomas o kung may nakaugnayan kang nagpositibo o may mga sintomas.</p>



<p class="wp-accordion-content">Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion">Anong mga hakbang ang kinakailangan kapag may empleyadong nagpositibo ang isang negosyo?</h4>



<p class="wp-accordion-content">Kung mapag-aalaman ng isang employer na nagpositibo ang isang manggagawa sa COVID-19 o kaya ay mayroon siyang mga sintomas:</p>



<ul class="wp-accordion-content"><li>Pauwiin ang manggagawa</li><li>Ipaalam sa kanila ang tungkol sa sick leave na available sa pamamagitan ng batas at patakaran ng kumpanya</li><li><a href="https://files.covid19.ca.gov/pdf/employer-playbook-for-safe-reopening--en.pdf">Sundin ang gabay</a> tungkol sa pag-isolate, pag-quarantine, pagpapasuri, at kung kailan dapat bumalik ang manggagawa sa trabaho</li><li>Sabihan ang iba pang manggagawa na posibleng nalantad at ibigay ang sumusunod:<ul><li>Mga konsultasyon sa pangangalagang pangkalusugan at ang kanilang potensyal na pagkakalantad</li><li>Mga tagubilin para sa pagpapasuri</li><li>Impormasyon tungkol sa pag-isolate, pag-quarantine, at mga sintomas</li></ul></li><li>Panatilihing kumpidensyal ang mga pagkakakilanlan ng mga taong may pinaghihinalaan o kumpirmadong kaso</li><li>Magbigay ng mga patakaran sa sick leave na nagbibigay-daan sa mga may sakit na manggagawa na&nbsp;manatili sa bahay nang walang multa</li><li>Ipaalam sa mga manggagawa ang tungkol sa mga patakaran sa leave</li></ul>



<p class="wp-accordion-content">Dapat iulat ng mga employer ang mga kaso sa COVID-19 sa mga lokal na departamento sa kalusugan (local health department, LHD) kung:</p>



<ul class="wp-accordion-content"><li>Mayroon silang tatlo o higit pang kumpirmadong kaso sa loob ng dalawang linggo</li><li>Hindi sila provider sa pangangalagang pangkalusugan</li><li>Ang mga kaso ay hindi sa isang residensyal na setting</li></ul>



<p class="wp-accordion-content">Dapat iulat ng mga employer ang mga kaso sa LHD kung saan matatagpuan ang employer at sa LHD kung saan nakatira ang mga manggagawa. Ang mga employer ay dapat magbigay sa mga LHD ng:</p>



<ul class="wp-accordion-content"><li>Isang listahan ng mga manggagawa sa site</li><li>Impormasyon tungkol sa mga manggagawa na may kumpirmadong kaso:<ul><li>Mga posisyon sa trabaho</li><li>Mga lugar ng trabaho</li><li><a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">Mga malapit na contact</a> sa iba pang empleyado</li><li>Petsa kung kailan nagsimula ang mga sintomas</li><li>Mga naging shift habang nakakahawa</li></ul></li></ul>



<p class="wp-accordion-content">Ang mga LHD ay puwedeng humingi ng higit pang impormasyon tungkol sa mga manggagawa na may COVID, kasama ang kanilang mga:</p>



<ul class="wp-accordion-content"><li>Paglalarawan ng trabaho</li><li>Lokasyon</li><li>Iskedyul sa trabaho</li><li>Lungsod at county kung saan nakatira</li></ul>



<p class="wp-accordion-content">Para sa higit pang impormasyon tungkol sa mga ipinag-aatas ng employer, kasama ang paglilinis at pag-disinfect, tingnan ang <a href="https://files.covid19.ca.gov/pdf/responding-to-covid19-workplace--en.pdf">Pagtugon sa COVID-19 sa Lugar ng Trabaho para sa Mga Employer (PDF)</a>.</p>



<h4 class="wp-accordion">Puwede bang magkaroon muli ng COVID-19 ang mga taong gumaling na rito?</h4>



<p class="wp-accordion-content">Hindi pa namin alam. Hindi pa nauunawaan ang tagal ng immunity sa impeksyong dulot ng coronavirus. Ang mga pasyenteng nagkaroon ng mga katulad na virus ay may maliit na posibilidad na muling magkaroon nito sa mga susunod na buwan pagkatapos nilang gumaling. Pero hindi pa namin alam kung&nbsp; may mga nangyayaring katulad na proteksyon ng immune system sa mga pasyenteng may COVID-19.</p>



<h4 class="wp-accordion">Sino ang kailangang mag-quarantine?</h4>



<p class="wp-accordion-content">Dapat kang <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> kung nagkaroon ka ng close contact sa isang taong may COVID-19. Kung nagpositibo ka sa COVID-19 3 buwan bago ang close contact pero wala kang sintomas sa kasalukuyan, hindi mo kailangang mag-quarantine o magpagsuri ulit. Kung magkakaroon ka ng mga sintomas, posibleng kailanganin mong mag-quarantine at magpasuri ulit.</p>



<p class="wp-accordion-content">Nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> kung:</p>



<ul class="wp-accordion-content"><li>Nakaugnayan mo ang isang taong may COVID-19 nang may distansyang wala pang 6 na talampakan, sa loob ng 15 minuto o higit pa</li><li>Nagbigay ka ng pangangalaga sa tirahan ng isang taong may COVID-19</li><li>Nagkaroon ka ng direktang pisikal na contact sa indibidwal (niyakap o hinalikan mo siya)</li><li>Naghiraman kayo ng kubyertos</li><li>Nabahingan o naubuhan ka niya, o natalsikan ka ng mga droplet mula sa kanyang baga</li></ul>



<h3>Serbisyo ng virtual na assistant para sa pag-check in ng sintomas</h3>



<p>Nag-aalok ang California Connected at mga lokal na departamento ng pampublikong kalusugan ng serbisyo sa pag-check in ng sintomas ng COVID-19. Nagbibigay ang virtual na assistant na ito ng kumpidensyal at ligtas na check-in sa pamamagitan ng mga text message. Magpapadala ang lokal na departamento ng pampublikong kalusugan ng mga sagot sa mga tanong na nauugnay sa pangangalaga, magbibigay sila ng mga mapagkukunan, at kukumustahin nila ang iyong mga sintomas. Pinoprotektahan ang lahat ng impormasyon at gagamitin lang ito para sa mga layunin ng pampublikong kalusugan. Basahin ang <a href="https://www.cdph.ca.gov/Programs/CID/DCDC/Pages/COVID-19-Contact-Tracing.aspx">mga legal na patakaran</a> ng serbisyo ng virtual na assistant.</p>



<h3>Patakaran sa Privacy ng California Connected</h3>



<p>Basahin ang patakaran sa web page ng <a href="https://www.cdph.ca.gov/Programs/CID/DCDC/Pages/COVID-19-Contact-Tracing.aspx">California Connected ng CDPH</a>.</p>



<h2>Manatiling updated</h2>



<ul><li>CDPH: <a href="https://www.cdph.ca.gov/Programs/CID/DCDC/Pages/COVID-19/Guidance-on-Isolation-and-Quarantine-for-COVID-19-Contact-Tracing.aspx">Gabay sa Pag-isolate at Pag-quarantine para sa Contact Tracing para sa COVID-19</a></li><li>Makipag-ugnayan sa iyong <a href="https://covid19.ca.gov/get-local-information/#top">lokal na departamento ng kalusugan</a></li><li>Alamin kung mayroon kang <a href="https://www.cdc.gov/coronavirus/2019-ncov/symptoms-testing/symptoms.html">mga sintomas</a>&nbsp;</li><li>CDC: <a href="https://www.cdc.gov/coronavirus/2019-ncov/php/contact-tracing/contact-tracing-plan/contact-tracing.html">Contact Tracing para sa COVID-19</a></li><li><a href="https://toolkit.covid19.ca.gov/partners/">Digital na toolkit ng California Connected</a></li></ul>
