---
layout: "page.njk"
title: "Contact tracing"
meta: "Oras na para sa susunod na hakbang sa pagpapabagal sa pagkalat ng COVID-19 sa California: contact tracing. Ang simpleng prosesong ito ay ilang dekada nang ginagamit ng pampublikong kalusugan para mapabagal ang pagkalat ng nakakahawang sakit. Makibahagi sa pamamagitan ng pagsagot sa tawag mula sa iyong lokal na departamento ng pampublikong kalusugan. Bahagi ng inisyatiba ng California Connected."
author: "State of California"
publishdate: "2020-08-05T22:08:40.000Z"
tags: ["lang-tl"]
addtositemap: true
---
 <p>Ang contact tracing ay mahalagang hakbang sa pagpapabagal ng pagkalat ng COVID-19. Ito ay kapag inabisuhan ka ng mga health worker na nagkaroon ka ng contact sa isang taong may impeksyon, at kailangan mo ring magpasuri. Ilang dekada na ring ginagamit ng mga departamento ng pampublikong kalusugan ang contact tracing para labanan ang nakakahawang sakit.&nbsp;</p>



<p>Ipinapakilala ang <strong>California Connected</strong>, ang programa ng contact tracing ng ating estado.</p>



<div class="wp-block-image text-center"><figure class="aligncenter size-large is-resized">     <img width="302" src="https://files.covid19.ca.gov/img/CAConnected_Logo_Tag_4C--en.png" alt="Connected California">   </figure></div>



<p>Sa ilalim ng programang ito, kakausapin ng mga health worker ang mga taong nagpositibo ang pagsusuri. Babalaan nila ang sinumang maaaring na-expose sa kanila, at papanatilihing kumpidensyal ang kanilang mga pangalan. Titingnan nila kung may mga sintomas, mag-aalok sila ng pagsusuri, at tatalakayin nila ang mga susunod na hakbang gaya ng <a href="https://www.cdc.gov/coronavirus/2019-ncov/if-you-are-sick/quarantine.html">pag-quarantine</a>, <a href="https://www.cdc.gov/coronavirus/2019-ncov/if-you-are-sick/isolation.html">pag-isolate ng sarili</a>, at medikal na pangangalaga.</p>



<p>Sa pamamagitan ng mabilis na paghahanap ng mga pattern sa pagkalat ng sakit, napapabagal natin ang impeksyon at nakakatulong na maiwasan ang mga outbreak. Nagbibigay-daan ito sa California na mapanatili ang mga pangangailangan sa pangangalagang pangkalusugan nang mas mababa sa kapasidad at ligtas na makapagbukas muli ng negosyo.</p>



<h2>Ang kailangan mo lang gawin ay sagutin ang tawag sa telepono</h2>



<p>Ang contact tracing ay isang anonymous na paraan para magawa mo ang bahagi mo. Kapag mas maraming tao ang sasagot sa tawag, mas maraming buhay at trabaho ang maliligtas ng California. Pananatilihing kumpidensyal ang iyong impormasyon sa lahat ng oras.</p>



<p>Ang maagang kaalaman ay makakatulong sa iyong maprotektahan ang iyong mga kaibigan at mahal sa buhay mula sa pagkaka-expose. At ang maagang medikal na pangangalaga ay makakapagpabuti ng iyong resulta.</p>



<p>Kapag mas maaga ka naming nakaugnayan, mas maaga kang makakahingi ng payo, pagsusuri, at suporta.</p>



<h2>Paano ang proseso ng contact tracing?</h2>



<figure class="wp-block-image size-large"><a href="https://files.covid19.ca.gov/pdf/wp/californiaconnected_infographic_english_05192020-1.pdf"><img src="https://files.covid19.ca.gov/img/California-Connected-Infographic--en.jpg" alt="California Connected: Pagpapanatili sa Ating Mga Pamilya at Komunidad na Ligtas. Ang contact tracing ay isang simpleng kumpidensyal na proseso na ilang dekada nang ginagamit ng mga departamento ng pampublikong kalusugan para mapabagal ang pagkalat ng nakakahawang sakit at maiwasan ang mga outbreak. Kapag mas maraming tao ang sumagot sa panawagan, mas maraming buhay at trabaho ang maililigtas ng California. Paano ang proseso ng contact tracing? Kung magpopositibo ka sa COVID-19: Bumukod sa mga kasama mo sa bahay at iwasang makipag-ugnayan sa iba para maiwasan ang pagkalat ng COVID-19. Makikipag-ugnayan sa iyo ang iyong lokal na departamento ng kalusugan. Iuugnay ka nila sa medikal na pangangalaga at tutulungan ka nilang maghanap ng mga mapagkukunan at suporta kung kinakailangan. Posibleng tuluy-tuloy silang makipag-ugnayan sa iyo para kumustahin ang kalagayan mo. Tatanungin ka nila tungkol sa mga pinuntahan at nakasama mo kamakailan. Kumpidensyal at hindi ibabahagi ang iyong impormasyon, at hindi itatanong sa iyo ang katayuan mo sa immigration. Sasabihan ang mga taong iyon na posibleng nalantad sila sa sakit, pero HINDI sasabihin sa kanila ang pangalan mo o ang anumang personal na impormasyon. Kung may nakaugnayan kang nagpositibo sa COVID-19: Makakatanggap ka ng tawag mula sa isang manggagawa sa pampublikong kalusugan, na tutulong sa iyong unawain ang mga susunod na hakbang. Bibigyan ka nila ng access at medikal na pangangalaga nang walang bayad, kung kinakailangan. Hihilingin sa iyong bumukod sa mga kasama mo sa bahay para maprotektahan ang mga nasa paligid mo. Tuluy-tuloy silang makikipag-ugnayan para malaman kung magkakaroon ka ng mga sintomas o kung kailangan mo ng access sa tulong. Para matuto pa, bumisita sa Californiaconnected.ca.gov"/></a></figure>



<p><em>I-download ang <a href="https://files.covid19.ca.gov/pdf/wp/californiaconnected_infographic_english_05192020-1.pdf">Paano ang Proseso ng Contact Tracing? (PDF)</a></em></p>



<h3>Kung magpopositibo ka sa COVID-19:</h3>



<ul><li>Makakatanggap ka ng medikal na pangangalaga, gaano man kalaki ang iyong kita, anuman ang iyong insurance sa kalusugan, o status sa immigration.</li><li>Mabibigyan ka ng payo tungkol sa paghiwalay ng iyong sarili sa iba para maiwasan ang pagkalat ng sakit.&nbsp;</li><li>Tatanungin ka nila ng mga pangunahing bagay tulad ng iyong pangalan at edad, mga lugar na pinuntahan mo, at mga taong nakasalamuha mo.</li><li>Makikipag-ugnayan sa mga taong iyon at sasabihang posibleng nalantad sila sa COVID-19. Aalukin sila ng magpasuri at medikal na pangangalaga.</li><li>Ang iyong personal na impormasyon ay kumpidensyal at hindi puwedeng ibahagi. Hindi nila tatanungin ang iyong immigration status.</li></ul>



<h3>Kung nalantad ka sa COVID-19:</h3>



<ul><li>Makakatanggap ka ng tawag, text o email mula sa iyong lokal na departamento ng pampublikong kalusugan para ipagbigay-alam sa iyo ang pagkakalantad na ito.</li><li>Hindi sila magbabahagi ng impormasyon tungkol sa kung kanino ka posibleng nalantad. Kumpidensyal ang impormasyong ito.&nbsp;&nbsp;</li><li>Makakatanggap ka ng libre at kumpidensyal na pagsusuri, gaano man kalaki ang iyong kita, anuman ang iyong insurance sa kalusugan, o status sa immigration.</li><li>Tutulungan ka nilang maunawaan ang iyong posibilidad ng pagkakahawa. Sasabihin nila sa iyo kung ano ang dapat gawin kaagad para maiwasan pang kumalat ito.</li><li>Makikipag-ugnayan sila para malaman kung magkakaroon ka ng mga sintomas.</li><li>Kung mayroon kang mga sintomas, ipapasuri ka nila kaagad. Magkakaroon ka ng mga resource para sa <a href="https://www.cdc.gov/coronavirus/2019-ncov/if-you-are-sick/isolation.html">pag-isolate ng sarili</a>.</li><li>Maaaring itanong nila ang mga lugar na napuntahan mo at ang mga taong nakasalamuha mo.</li><li>Ang iyong personal na impormasyon ay kumpidensyal at hindi puwedeng ibahagi. Hindi nila tatanungin ang iyong immigration status.</li></ul>



<h2>Papanatilihin bang kumpidensyal ang impormasyong ibabahagi ko?</h2>



<p>Oo. Pinapanatiling pribado ang iyong pagkakakilanlan at impormasyon sa kalusugan sa lahat ng pagkakataon. Hindi ito ibabahagi sa sinumang posibleng nalantad. Walang magtatanong ng iyong immigration status sa panahon ng pagsusuri, pangangalaga o mga follow-up na tawag. Hindi rin kailanman hihingin ang iyong Social Security number o impormasyon sa pagbabayad.</p>



<p>Pinoprotektahan ng mahihigpit na batas sa privacy ng California ang lahat ng iyong impormasyon. Ang data ay pinapanatili ng California Connected nang may mahihigpit na pamantayan sa privacy at seguridad ng pag-store. Kinokolekta at sino-store lang ang data para sa paggamit ng mga lokal at pang-estadong departamento ng pampublikong kalusugan.</p>



<h2>Mga tip para protektahan ang mga tao sa paligid mo</h2>



<p>Kung malalaman mong mayroon kang COVID-19 o kung magpopositibo ka sa pagsusuri para sa coronavirus, mahalagang <a href="https://www.cdc.gov/coronavirus/2019-ncov/if-you-are-sick/isolation.html">i-isolate</a> mo ang iyong sarili mula sa iba nang sa gayon ay hindi sila magkasakit. Subukang manatili sa isang hiwalay na kwarto at gumamit ng hiwalay na banyo. I-disinfect ang mga surface na palaging hinahawakan, o ipagawa ito sa iyong tagapag-alaga.&nbsp;</p>



<p>Ang mga kasama mo sa bahay ay mga <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> at dapat magpasuri, dapat silang <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> at magpasuri. </p>



<h2>Suporta kung magpopositibo ka sa pagsusuri</h2>



<p>Ang iyong <a href="https://covid19.ca.gov/get-local-information/">lokal na departamento ng pampublikong kalusugan</a> ay maaari kang ikonekta sa&nbsp;</p>



<ul><li>Pagsusuri</li><li>Medikal na pangangalaga</li><li>Pabahay kung kailangan mong i-isolate ang iyong sarili.</li></ul>



<p>Kung nagtatrabaho ka, maaaring kailangan ng iyong employer na bigyan ka ng may bayad na sick leave. Tingnan ang listahang ito ng <a href="https://www.dol.gov/agencies/whd/pandemic/ffcra-employee-paid-leave">mga karapatan ng empleyado para sa may bayad na leave</a>, na binibigyang-seguro ng pederal na Families First Coronavirus Response Act (FFCRA).</p>



<p>Kwalipikado rin ang mga manggagawa para sa iba pang benepisyo. Tingnan ang <a href="https://www.labor.ca.gov/coronavirus2019/#chart">mga benepisyong ito para sa mga manggagawa na apektado ng COVID-19</a>.</p>



<p>Kung kailangan mo ng pangangalaga ng bata, bisitahin ang <a href="https://mychildcare.ca.gov/">MyChildCare.ca.gov</a> para makahanap ng lisensyadong pangangalaga ng bata malapit sa iyo. Posibleng may mga available na subsidiya. Tingnan ang iyong <a href="https://rrnetwork.org/index.php?p=family-services/find-child-care">lokal na ahensya sa rekurso at referral sa pangangalaga ng bata</a> para malaman kung kwalipikado ka.</p>



<p>Kung isa kang imigrante, makakahanap ka ng tulong sa <a href="https://files.covid19.ca.gov/pdf/wp/listos_covid_19_immigrant_guidance_en_daf.pdf">Gabay para sa mga Imigranteng Californian (PDF)</a>.</p>



<h2>Mga tanong at sagot</h2>



<h4 class="wp-accordion">Ano ang isang close contact?</h4>



<p class="wp-accordion-content">Ang <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> ay isang taong nakalapit sa loob ng 6 na talampakan mula sa isang taong may COVID-19 nang hindi bababa sa 15 minuto. Karaniwang kabilang dito ang mga miyembro ng sambahayan, malalapit na contact, at tagapag-alaga, ngunit maaari ding may kasama pang iba.</p>



<h4 class="wp-accordion">Masusubaybayan ba ng mga contact tracer ang aking lokasyon?</h4>



<p class="wp-accordion-content">Ang programa ng contact tracing ng California ay hindi gumagamit ng anumang teknolohiya ng pagsubaybay sa cell phone. May isang tao lang mula sa iyong lokal na departamento ng pampublikong kalusugan na pribadong kakausap sa iyo. Ang lahat ng impormasyon ay kumpidensyal at pinoprotektahan ng mahihigpit na batas sa privacy ng California. Posibleng manatili silang makipag-ugnayan sa iyo para matiyak na hindi lumulubha ang iyong mga sintomas.</p>



<h4 class="wp-accordion">Available ba sa aking wika ang tulong sa contact tracing?&nbsp;</h4>



<p class="wp-accordion-content">Ang iyong <a href="https://covid19.ca.gov/state-local-resources/#top">lokal na departamento ng kalusugan</a> ay maaaring makipag-ugnayan sa iyo sa maraming iba't ibang wika.</p>



<h4 class="wp-accordion">Sino ang dapat magpasuri?</h4>



<p class="wp-accordion-content">Dapat kang magpasuri kung:</p>



<ul class="wp-accordion-content"><li>Isa kang <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> ng sinumang mayroon o posibleng mayroong COVID-19, o</li><li>Sa tingin mo ay posibleng na-expose ka, o</li><li>Nakakaranas ka ng <a href="https://covid19.ca.gov/symptoms-and-risks/">mga sintomas ng COVID-19</a>.&nbsp;</li></ul>



<p class="wp-accordion-content">Humanap ng <a href="https://covid19.ca.gov/testing-and-treatment/">site ng pagsusuri sa iyong lugar</a>.</p>



<h4 class="wp-accordion">Paano ako makakahanap ng lokasyon para sa pagpapasuri?</h4>



<p class="wp-accordion-content">Para matuto pa tungkol sa pagsusuri at pangangalaga, bisitahin ang <a href="https://covid19.ca.gov/testing-and-treatment/">Page ng pagsusuri at paggamot</a>. Puwede ka maghanap doon ng mga lokasyon para sa pagpapasuri gamit ang zip code mo.&nbsp;</p>



<h4 class="wp-accordion" id="LHD-Contact-COVID-19-Symptoms">Paano kung nakakaranas ako ng mga sintomas ng COVID-19 at hindi nakipag-ugnayan sa akin ang departamento ng kalusugan?</h4>



<p class="wp-accordion-content"><a href="https://covid19.ca.gov/testing-and-treatment/">Magpasuri</a> kaagad, makipag-ugnayan sa iyong <a href="https://covid19.ca.gov/get-local-information/">lokal na departamento ng kalusugan</a> para sa contact tracing, at <a href="https://www.cdc.gov/coronavirus/2019-ncov/if-you-are-sick/isolation.html">i-isolate</a> ang iyong sarili nang:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri. Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion" id="LHD-Contact-COVID-19-Contacts">Paano kung nakasalamuha ko ang isang taong may mga sintomas ng COVID-19, pero hindi ito alam ng aking lokal na departamento ng kalusugan?</h4>



<p class="wp-accordion-content">Dapat kang <a href="https://covid19.ca.gov/testing-and-treatment/">magpasuri</a>. Makipag-ugnayan sa iyong <a href="https://covid19.ca.gov/get-local-information/">lokal na departamento ng kalusugan</a> para sa contact tracing, at <a href="https://www.cdc.gov/coronavirus/2019-ncov/if-you-are-sick/quarantine.html">i-quarantine</a> ang iyong sarili habang hinihintay ang resulta ng iyong pagsusuri.</p>



<p class="wp-accordion-content"><strong>Kung nagpositibo ka pero wala kang sintomas</strong>, dapat kang <a href="https://www.cdc.gov/coronavirus/2019-ncov/if-you-are-sick/isolation.html">mag-isolate</a> sa bahay nang hindi bababa sa 10 araw.</p>



<p class="wp-accordion-content"><strong>Kung nagkaroon ka ng mga sintomas</strong>, dapat kang manatili sa bahay hanggang sa:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri.</p>



<p class="wp-accordion-content"><strong>Kung nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang taong nagpositibo pero nagnegatibo ka sa pagsusuri</strong>, dapat ka pa ring <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> sa bahay nang hindi bababa sa 14 na araw.</p>



<p class="wp-accordion-content">Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion">Paano ako magiging isang contact tracer?</h4>



<p class="wp-accordion-content">Ang inisyal na yugto ng California Connected, ang programa ng estado para sa contact tracing, ay gagamit ng mga kasalukuyang resource at ire-redirect ang mga empleyado ng estado upang masimulan ang contact tracing. Pinasasalamatan ang mga alok para sa karagdagang suporta mula sa pribadong sektor at mga kwalipikadong miyembro ng publiko, ngunit maaaring hindi na kinakailangan ng mga contact tracer na hindi mula sa pamahalaan ng estado hangga't wala pa sa susunod na yugto. Salamat sa kagustuhan mong maibahagi ang iyong pagiging eksperto at mga resource sa iyong mga kapwa Californian.</p>



<h4 class="wp-accordion" id="Extra-sick-leave">Mayroon bang karagdagang sick leave para sa mga manggagawa na may mga sintomas ng COVID-19 o naghihintay ng mga resulta ng pagsusuri?</h4>



<p class="wp-accordion-content">Oo. May mga karagdagang sick leave sa pederal, estado, at sa ilang sitwasyon, sa lokal para sa mga taong nakakaranas ng mga sintomas ng COVID-19, humihingi ng medikal na diagnosis, o nagka-quarantine:</p>



<ul class="wp-accordion-content"><li><strong>Bayad na sick leave mula sa pederal na pamahalaan: </strong>Hanggang sa 80 oras alinsunod sa Batas sa Pamilya Muna na Pagtugon sa Coronavirus (Families First Coronavirus Response Act, <a href="https://www.dol.gov/agencies/whd/pandemic/ffcra-employee-paid-leave">FFCRA</a>) para sa mga negosyong wala pang 500 ang mga manggagawa.&nbsp;Tumingin ng <a href="https://www.dol.gov/agencies/whd/pandemic/ffcra-questions">higit pang impormasyon tungkol sa FFCRA at sa Mga FAQ nito</a>.</li><li><strong>Karagdagang bayad na sick leave ng California sa COVID-19:</strong>&nbsp;Ang mga negosyo sa pagkain na may mahigit 500 manggagawa ay dapat magbigay ng hanggang sa 80 oras <a href="https://www.gov.ca.gov/wp-content/uploads/2020/04/4.16.20-EO-N-51-20.pdf">bayad na sick leave</a>.&nbsp; Tumingin ng <a href="https://www.dir.ca.gov/dlse/FAQ-for-PSL.html">higit pang impormasyon tungkol sa karagdagang bayad na sick leave</a>.&nbsp;</li><li><strong>Mga ordinansa sa lokal na bayad na sick leave:</strong> Mayroong mga ordinansa sa bayad na sick leave ang ilang lokal na lugar.&nbsp; Kumonsulta sa lokal na ahensya ng pagpapatupad ng batas sa iyong lugar.</li></ul>



<p class="wp-accordion-content">Para maunawaan kung anong mga resource ang posibleng available, tingnan ang detalyadong paghahambing ng<strong> </strong><a href="https://www.dir.ca.gov/dlse/Comparison-COVID-19-Paid-Leave.html">sick leave sa COVID-19</a><strong> </strong>at<strong> </strong><a href="https://www.labor.ca.gov/coronavirus2019/#chart">mga benepisyo para sa mga manggagawang naapektuhan ng COVID-19</a>.</p>



<h4 class="wp-accordion" id="Return-to-work">Puwede ba akong bumalik sa trabaho kapag tapos na akong mag-isolate o mag-quarantine?</h4>



<p class="wp-accordion-content">Oo, pero nakadepende sa sitwasyon mo kung kailan ka babalik.</p>



<p class="wp-accordion-content"><strong>Kung mayroon kang mga sintomas</strong>, dapat kang manatili sa bahay hanggang sa:</p>



<ul class="wp-accordion-content"><li>hindi bababa sa 10 araw na ang lumipas mula nang magsimula ang mga sintomas, <strong>AT</strong></li><li>&nbsp;24 na oras ka nang walang lagnat nang hindi umiinom ng gamot, <strong>AT</strong>&nbsp;</li><li>bumuti na ang iyong <a href="https://covid19.ca.gov/symptoms-and-risks/#top">mga sintomas</a> (gaya ng ubo at pangangapos ng hininga).</li></ul>



<p class="wp-accordion-content">Totoo ito nagpositibo o nagnegatibo ka man, o hindi ka man nagpasuri.</p>



<p class="wp-accordion-content"><strong>Kung nagpositibo ka pero wala kang sintomas</strong>, dapat kang <a href="https://www.cdc.gov/coronavirus/2019-ncov/if-you-are-sick/isolation.html">mag-isolate</a> sa bahay nang hindi bababa sa 10 araw.</p>



<p class="wp-accordion-content"><strong>Kung nagkaroon ka ng <a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa isang taong nagpositibo pero nagnegatibo ka sa pagsusuri</strong>, dapat ka pa ring <a href="https://www.cdc.gov/coronavirus/2019-ncov/if-you-are-sick/quarantine.html">mag-quarantine</a> sa bahay nang hindi bababa sa 14 na araw.</p>



<p class="wp-accordion-content">Magpasuri kaagad kung mayroon kang mga sintomas o kung may nakaugnayan kang nagpositibo o may mga sintomas.</p>



<p class="wp-accordion-content">Magbasa pa sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.</p>



<h4 class="wp-accordion">Anong mga hakbang ang kinakailangan kapag may empleyadong nagpositibo ang isang negosyo?</h4>



<p class="wp-accordion-content">Kung mapag-aalaman ng isang employer na nagpositibo ang isang manggagawa sa COVID-19 o kaya ay mayroon siyang mga sintomas, dapat niyang pauwiin ang nasabing manggagawa. Pagkatapos, dapat <a href="https://files.covid19.ca.gov/pdf/employer-playbook-for-safe-reopening--en.pdf">sumunod sa gabay</a> ang employer tungkol sa pag-isolate o pag-quarantine, pagsusuri, at kung kailan dapat naaangkop bumalik ang manggagawa sa trabaho. Dapat suportahan ng mga employer ang pangangailangan ng mga manggagawang manatili sa bahay para sa proteksyon ng iba sa pamamagitan ng mga flexible na patakaran sa leave.&nbsp;</p>



<p class="wp-accordion-content">Dapat ibigay ng employer ang mga sumusunod na detalye sa lokal na departamento ng kalusugan kaugnay ng mga manggagawang kumpirmadong may COVID-19:&nbsp;</p>



<ul class="wp-accordion-content"><li>mga posisyon sa trabaho,&nbsp;</li><li>mga lugar ng trabaho,&nbsp;</li><li><a href="https://www.cdc.gov/coronavirus/2019-ncov/php/contact-tracing/contact-tracing-plan/appendix.html#contact">close contact</a> sa lugar ng trabaho,&nbsp;</li><li>mga petsa kung kailan nagsimula ang mga sintomas, at&nbsp;</li><li>mga naging shift habang nakakahawa.</li></ul>



<p class="wp-accordion-content">Tingnan ang “Ang dapat gawin kung may Kaso ng COVID-19 sa Lugar ng Trabaho” sa <a href="https://files.covid19.ca.gov/pdf/employer-playbook-for-safe-reopening--en.pdf">Playbook ng Employer para sa Ligtas na Muling Pagbubukas (PDF)</a>.&nbsp;</p>



<h4 class="wp-accordion">Puwede bang muling maimpeksyon ang mga taong gumaling na mula sa COVID-19?</h4>



<p class="wp-accordion-content">Hindi pa namin alam. Hindi pa nauunawaan ang tagal ng immunity sa impeksyong dulot ng coronavirus. Ang mga pasyenteng naimpeksyon ng mga katulad na coronavirus ay may maliit na posibilidad na muling maimpeksyon sa mga susunod na buwan pagkatapos nilang gumaling. Gayunpaman, kinakailangan ng higit pang impormasyon para malaman kung maoobserbahan ang katulad na proteksyon sa immune system para sa mga pasyenteng may COVID-19.</p>



<h2>Manatiling updated</h2>



<ul><li>Makipag-ugnayan sa iyong <a href="https://covid19.ca.gov/get-local-information/#top">lokal na departamento ng kalusugan</a></li><li>Alamin kung mayroon kang <a href="https://www.cdc.gov/coronavirus/2019-ncov/symptoms-testing/symptoms.html">mga sintomas</a>&nbsp;</li><li>CDC: <a href="https://www.cdc.gov/coronavirus/2019-ncov/php/contact-tracing/contact-tracing-plan/contact-tracing.html">Contact Tracing para sa COVID-19</a></li><li><a href="https://toolkit.covid19.ca.gov/partners/">Digital na toolkit ng California Connected</a></li></ul>



<p></p>
