---
layout: "page.njk"
title: "testing-and-treatment-tl"
meta: ""
author: "State of California"
publishdate: "2020-05-05T22:41:06.000Z"
tags: ["lang-tl"]
addtositemap: false
---
<title>Pagsusuri at paggamot</title>
<p>Kung ikaw ay may mga sintomas ng coronavirus at sa palagay mo ay kailangan mong magpasuri, makipag-ugnayan sa iyong tagapangalanga ng kalusugan. Ang mga lokal na departamento ng kalusugan at ang mga tagapangalaga ng kalusugan ang nagpapasya kung sinong kailangang magpasuri at magpaospital batay sa kaso. </p>



<p>Maraming tao ang gumagaling mula sa COVID-19 sa kanilang tahanan.</p>



<h4><strong>Magpagamot sa pamamagitan ng pagtawag sa iyong doktor para sa pagsusuri ng telepono kung</strong>:</h4>



<ul><li>nahihirapan kang huminga (may pangangapos ng hininga)</li><li>sa palagay mo ay mabilis na lumalala ang iyong mga sintomas (gaya ng lagnat at ubo)</li><li>hindi mo kayang lunasan ang mga sintomas sa bahay</li></ul>



<p>Kung kailangan mong magpunta sa ospital, <strong>tumawag muna</strong> para makapaghanda sila para sa iyong pagdating. Kung kailangan mong tumawag sa 911, sabihin sa operator ng 911 na nakakaranas ka ng mga sintomas ng coronavirus para makapaghanda ang tagapagbigay ng ambulansya na ligtas kang gamutin.</p>



<h4><strong>Pinapalawak ng California ang kapasidad ng pagsusuri para sa coronavirus araw-araw.</strong></h4>



<p>Inanunsyo ni Gobernador Newsom ang <a href="https://testing.covid19.ca.gov/">Task Force para sa Pagsusuri ng COVID-19</a>, na isang pampubliko at pribadong kolaborasyon na naglalayong mabilis na palawakin ang kapasidad ng California para sa pagsusuri. Plano ng Task Force na dagdagan ang pagsusuri habang tumataas ang demand.</p>



<p>Habang lumalawak ang kapasidad, lalawak ang pagsusuri ayon sa pagpapasya ng Lokal na Opisyal sa Kalusugan. Ang mga bibigyan ng priyoridad ay ang:</p>



<p><strong><em>Tier 1</em></strong></p>



<ul><li>Mga pasyente sa ospital</li><li>Mga healthcare worker, unang tagapagresponde, at iba pang empleyado sa serbisyong panlipunan na may sintomas at walang sintomas</li><li>Mga taong may sintomas na may edad na &gt;65 taon O nasa anumang edad na may mga pabalik-balik na medikal na kundisyong nagpapalaki sa posibilidad ng malalang COVID-19 na sakit&nbsp;</li><li>Mga taong natukoy na dapat magpasuri ng mga imbestigasyon sa pakikipag-ugnayan ng pampublikong kalusugan at aktibidad sa pagkontrol sa sakit sa mga lugar na malaki ang panganib</li><li>Screening ng mga residente o empleyadong walang sintomas, na nasa mga congregate living na pasilidad kasama ang:<ul><li>Matapos may mga matukoy na positibong kaso sa isang pasilidad</li><li>Bago mag-admit o magpa-readmit ng residente sa isang pasilidad</li></ul></li><li>Mga taong may sintomas at walang sintomas na may mahahalagang trabaho<ul><li>Mga halimbawa: Mga utility worker, grocery store worker, food supply worker, at iba pang pampublikong empleyado</li></ul></li><li>Mga taong may sintomas na nasa mas maliit na panganib</li></ul>



<p><strong><em>Tier 2</em></strong></p>



<ul><li>Mga taong walang sintomas na nasa mas maliit na panganib</li></ul>



<p><strong><em>Pagsubaybay sa komunidad</em></strong></p>



<ul><li>Pagsubaybay na pagsusuri ng mga taong walang sintomas bilang bahagi ng mga programa ng komunidad o rehiyon sa pagsubaybay</li></ul>



<p>Matuto pa tungkol sa pagsusuri at paggamot sa <a href="https://www.cdph.ca.gov/Programs/CID/DCDC/Pages/Immunization/nCoV2019.aspx">Mga Update sa Coronavirus ng Departamento ng Pampublikong Kalusugan ng California</a>.</p>



<h2><strong>Drive-through na pagsusuri (Project Baseline)</strong></h2>



<p>Ang <a href="https://blog.verily.com/2020/03/california-opens-two-new-community_23.html">programang ito ng pagsusuri para sa COVID-19</a> na nakabase sa komunidad ng California ay isang programa na pinapangasiwaan ng estado at sinusuportahan ng pederal, sa pakikipagtulungan sa Project Baseline ng Verily na magpapalawak sa access sa screening at pagsusuri para sa COVID-19 ng mga indibidwal na nasa malaking panganib sa ilang partikular na lugar sa estado.</p>



<p><a href="https://www.projectbaseline.com/study/covid-19/"><strong>Kumpletuhin ang screener</strong></a><strong> para malaman kung kwalipikado ka para sa pagsusuri sa pamamagitan ng programang ito.</strong> Kakailanganin mo ng access sa internet at ng Google account.</p>



<p>Bukas na ang mga lugar para sa drive-through na pagsusuri sa mga sumusunod na lokasyon:</p>



<p>Northern California</p>



<ul><li>Sacramento (County ng Sacramento)</li><li>Stockton (County ng San Joaquin)</li><li>San Mateo (County ng San Mateo)</li><li>San Jose (County ng Santa Clara)</li><li>Salida (County ng Stanislaus)</li><li>Napa (County ng Napa)</li></ul>



<p>Southern California</p>



<ul><li>Sherman Oaks (County ng Los Angeles)</li><li>Lake Elsinore (County ng Riverside)</li><li>Long Beach (County ng Los Angeles)</li></ul>



<p>Nagsasagawa ng pagsusuri sa higit pang lokasyon. Tingnan ang website ng Project Baseline para sa <a href="https://www.projectbaseline.com/study/covid-19/">mga kasalukuyang lokasyon para sa pagsusuri</a>.</p>



<h2><strong>Mga madalas itanong</strong> (Project Baseline)</h2>



<h4 class="wp-accordion"><strong>Paano tinutukoy ang pagiging kwalipikado sa pagsusuri?</strong></h4>



<p class="wp-accordion-content">Pinagtutuunan muna ng programang ito ang mga populasyong nasa malaking panganib alinsunod sa mga pambansang alituntunin at Departamento ng Pampublikong Kalusugan ng California. Sa simula, isasama nito ang mga nagpapakita ng sintomas at may iba pang salik ng panganib. Pinagsisikapan naming mabilis na palawakin ang pagsusuri at ia-update namin ang mga pamantayan sa pagiging kwalipikado sa oras na magkaroon ng higit pang pagsusuri.&nbsp;</p>



<h4 class="wp-accordion"><strong>Magkano ang gastusin sa pagpapasuri?</strong></h4>



<p class="wp-accordion-content">Libre ang pagsusuri sa pamamagitan ng programa.</p>



<h4 class="wp-accordion"><strong>Paano ako masusuri?</strong></h4>



<p class="wp-accordion-content">May dalawang hakbang sa prosesong ito: screening at pagsusuri. Kailangan mo munang gumawa ng account at kumpletuhin ang online na screener. Kung matutukoy na kwalipikado ka sa panahong ito batay sa iyong mga sagot mula sa screener, makakatanggap ka ng mga detalye sa kung paano at saan magpapasuri. Kapag nasuri ka na, ipapaalam sa iyo, sa pamamagitan ng email o telepono, kapag available na ang mga resulta ng iyong pagsusuri para sa COVID-19.</p>



<h4 class="wp-accordion"><strong>Bakit hinihiling sa aking gumawa ng account?&nbsp;</strong></h4>



<p class="wp-accordion-content">Para gumana ang Programang Baseline para sa COVID-19, kailangan ng Verily ng paraan para ma-authenticate ang mga user nang sa gayon ay maayos na maprotektahan ang kanilang impormasyon. Lumapit ang Verily sa Google para sa serbisyong ito dahil Google Account ang nagbibigay ng pinakamahusay na pag-authenticate. Hinihiling namin sa iyong mag-link ng dati nang Google Account o gumawa ng bagong Google Account (na puwedeng gawin gamit ang anumang email address). Sa pamamagitan nito, magagawa naming i-authenticate ang iyong account, at ligtas at pribadong makipag-ugnayan sa iyo sa panahon ng proseso ng screening at pagsusuri. Ang lahat ng data na ibinibigay ng mga user ng Programang Baseline para sa COVID-19 para sa screening ay magkakahiwalay na sino-store at hindi direktang iniuugnay sa Google Account ng isang user.</p>
