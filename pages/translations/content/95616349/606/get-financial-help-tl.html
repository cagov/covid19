---
layout: "page.njk"
title: "Makakuha ng tulong-pinansyal"
meta: "Makatanggap ng tulong-pinansyal kung apektado ka ng coronavirus / COVID-19 sa California. Insurance sa kawalan ng trabaho, bayad na leave para sa pamilya, insurance para sa may kapansanan, pambuong-estadong moratoriyum tungkol sa mga pagpapaalis, tulong sa mortgage, at forbearance."
author: "Estado ng California"
publishdate: "2020-09-29T18:25:21Z"
tags: ["translate","lang-tl"]
addtositemap: true
---

<p>Kung pinansyal kang naapektuhan ng COVID-19, maaaring kwalipikado ka para sa:</p>



<ul><li><strong><a href="https://covid19.ca.gov/get-financial-help/#unemployment-insurance">Insurance para sa nawalan ng trabaho</a></strong></li><li><strong><a href="https://covid19.ca.gov/get-financial-help/#eviction-protection">Proteksyon sa pagpapaalis</a></strong></li><li><strong><a href="https://covid19.ca.gov/get-financial-help/#mortgage-relief">Tulong sa mortgage&nbsp;</a></strong></li><li><strong><a href="https://covid19.ca.gov/get-financial-help/#food-assistance">Tulong sa pagkain</a></strong></li><li><strong><a href="https://covid19.ca.gov/get-financial-help/#utility-grace">Mga palugit sa bayad sa utility</a></strong></li><li><strong><a href="https://covid19.ca.gov/get-financial-help/#credit-score">Walang pagbabago sa credit score</a></strong></li></ul>



<h2 id="unemployment-insurance">Insurance para sa nawalan ng trabaho</h2>



<p>Kung nawalan ka ng trabaho o nabawasan ang mga oras mo, maaari kang maging kwalipikadong makatanggap ng mga benepisyo ng Insurance para sa Nawalan ng Trabaho (Unemployment Insurance, UI). Alamin <a href="https://www.edd.ca.gov/unemployment/eligibility.htm">kung ikaw ay kwalipikado</a><strong> </strong>at <a href="https://portal.edd.ca.gov/WebApp/Login?resource_url=https%3A%2F%2Fportal.edd.ca.gov%2FWebApp%2FHome">kung paano mag-apply</a>.</p>



<p>Tumingin ng higit pang resource para sa mga taong nawalan ng kita sa aming <a href="https://covid19.ca.gov/workers/">Workers</a> page.</p>



<h2 id="eviction-protection">Proteksyon sa pagpapaalis</h2>



<p>Hindi ka puwedeng paalisin bago ang Pebrero 1, 2021 kung may utang ka sa renta dahil sa paghihirap na nauugnay sa coronavirus mula Marso 4 – Enero 20, 2021. Dapat kang magbigay ng deklarasyon ng paghihirap na nagpapakita ng kawalan mo ng kakayahang magbayad. Kung hindi mo mabayaran ang iyong renta dahil sa paghihirap na nauugnay sa coronavirus mula Setyembre 1, 2020 – Enero 31, 2021, dapat ka ring magbayad ng kahit 25 porsyento ng rentang dapat bayaran para maiwasan na mapaalis. Bisitahin ang aming <a href="https://covid19.ca.gov/housing-and-homelessness/">Housing page</a> para malaman kung ano ang dapat kasama sa iyong deklarasyon.</p>



<p>Dapat pa ring bayaran ang renta at puwede pa ring may mangyaring mga pagpapaalis. Posibleng may mga karagdagang lokal na proteksyon laban sa pagpapaalis. Itanong sa iyong county o lungsod para malaman. Ang mga umuupa sa California na hindi makabayad ng kanilang mga renta dahil sa mga paghihirap na nauugnay sa COVID-19 ay dapat <a href="https://www.bcsh.ca.gov/coronavirus19/stabilization_act_guidance.pdf">malaman ang kanilang mga karapatan</a>. Bisitahin ang <a href="https://housingiskey.com/">Housing is Key</a> para sa higit pang impormasyon.</p>



<h2 id="mortgage-relief">Tulong sa mortgage&nbsp;</h2>



<p>Ang proteksyon laban sa foreclosure ay available para sa mga may-ari ng bahay o maliliit na nagpapaupa na may mga mortgage na sinusuportahan ng pederal sa pamamagitan ng pederal na Coronavirus Aid, Relief and Economic Security (CARES) Act.</p>



<p>Ang mga walang loan na sinusuportahan ng pederal ay puwedeng tumawag sa kanilang mga loan servicer para humiling ng forbearance. Dapat magbigay ng mga detalyadong dahilan ang iyong lender kung tatanggihan niya ang iyong kahilingan para sa forbearance. Puwede mong kuwestiyunin ang isang pagtanggi.</p>



<p>Alamin ang higit pang tulong sa mortgage at kung paano makuha ito sa aming <a href="https://covid19.ca.gov/housing-and-homelessness/#top">Housing</a> page.</p>



<h2 id="food-assistance">Tulong sa pagkain</h2>



<p>Kung may kakilala kang nangangailangan ng tulong sa pagkuha ng pagkain, tingnan ang aming <a href="https://covid19.ca.gov/food-resources">Getting food</a> page.</p>



<h2 id="utility-grace">Mga palugit sa bayad sa utility</h2>



<p>Maraming provider ng utilidad ang hindi nagsasarado ng mga serbisyo dahil sa hindi pagbabayad. Tumingin sa <a href="https://www.cpuc.ca.gov/covid19protections/">Komisyon sa Pampublikong Utilidad ng California (California Public Utilities Commission)</a> para sa hgiit pang impormasyon.</p>



<p>Ipinagbabawal ng Lupon ng Patubig (Water Board) ang pagpuputol ng tubig sa panahon ng krisis sa COVID. Iulat ang anumang pamumutol ng tubig o isyung sa muling pagkakabit sa <a href="https://watershut-off.covid19.ca.gov/">Ulat sa Reklamo sa Pamumutol ng Tubig sa Panahon ng COVID-19</a>.</p>



<h2 id="credit-score">Walang pagbabago sa credit score</h2>



<p>Kung nais mong gamitin ang tulong-pinansyal sa COVID-19 na ito, ang huli o nakaligtaang bayad ay hindi sasabihin sa mga ahensiya ng credit report.</p>



<h2>Mga tanong at sagot</h2>



<h4 class="wp-accordion">Ano ang magiging epekto ng mga huling pagbabayad sa credit report ko?</h4>



<p class="wp-accordion-content">Ang mga pinansyal na institusyon ay hindi mag-uulat ng mga mapanirang impormasyon (tulad ng mga nahuling pagbabayad) sa mga credit reporting agency, ngunit maaari itong mag-ulat ng forbearance. Karaniwan, hindi nito negatibong naaapektuhan ang isang credit score nang ito lamang.</p>



<h4 class="wp-accordion">Hanggang kailan ang mga programa ng pinansyal na tulong?</h4>



<p class="wp-accordion-content">Hindi pa malinaw kung gaano katindi o gaano katagal maaapektuhan ng COVID-19 ang California. Naghabilin ang mga pinansiyal na institusyon ng kaukulang tulong at patuloy na oobserbahan ang mga kondisyon at ang pangangailangan para sa tuloy-tuloy na tulong.</p>



<h4 class="wp-accordion">Paano kung ang aking pinansyal na institusyon ay hindi Nagbibigay ng tulong?</h4>



<p class="wp-accordion-content">Tumawag o tingnan ang kanilang website para makasigurado. Sa ngayon, sinusuportahan ng JP Morgan Chase, US Bank, Wells Fargo, at Citigroup, <a href="https://dbo.ca.gov/covid19-updates-fi/">at ng humigit-kumulang 200 bangkong naka-charter sa estado</a>, at mga credit union ang mga layuning ito.&nbsp;</p>



<h4 class="wp-accordion">Ang tulong ba sa mortgage ay magagamit sa mga negosyo?</h4>



<p class="wp-accordion-content">Ang tulong na ito ay kasalukuyang para lang sa mga mortgage sa tahanan.</p>



<h4 class="wp-accordion">Paano kung ang aking mortgage servicer ay hindi nakikipag-ugnay o hindi nakikilahok?</h4>



<ul class="wp-accordion-content"><li><a href="https://dbo.ca.gov/file-a-complaint/">Maghain ng reklamo</a> sa Department of Business Oversight</li><li>Tawagan ang Consumer Services Office ng DBO sa <a href="http://1-866-275-2677" data-type="URL" data-id="http://1-866-275-2677">(866) 275-2677</a> o <a href="http://1-916-327-7585" data-type="URL" data-id="http://1-916-327-7585">(916) 327-7585</a>&nbsp;</li><li>O mag-email sa <a href="mailto:Ask.DBO@dbo.ca.gov">Ask.DBO@dbo.ca.gov</a></li></ul>



<p></p>
